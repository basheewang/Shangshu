%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十五}


\section{召誥第十四}


\CJKunderline{成王}在豐，欲宅洛邑，\footnote{\CJKunderline{武王}克商，遷九鼎於洛邑，欲以為都，故\CJKunderline{成王}居焉。}使\CJKunderline{召公}先相宅，\footnote{相所居而卜之，遂以陳戒。○召，詩照反。相，息亮反，下注同。}作\CJKunderwave{召誥}。

召誥\footnote{\CJKunderline{召公}以\CJKunderline{成王}新即政，因相宅以作誥。}


{\noindent\zhuan\zihao{6}\fzbyks 傳“\CJKunderline{武王}”至“居焉”。正義曰：桓二年\CJKunderwave{左傳}云：“昔\CJKunderline{武王}克商，遷九鼎於洛邑。”服虔注云：“今河南有鼎中觀。”云“九鼎”者，案宣三年\CJKunderwave{左傳}王孫滿云：“昔夏之方有德也，貢金九牧，鑄鼎象物。”然則九牧貢金為鼎，故稱“九鼎”，其實一鼎。案\CJKunderwave{戰國策}顏率說齊王云，昔\CJKunderline{武王}克商，遷九鼎，鼎用九萬人，則以為其鼎有九。但遊說之辭，事多虛誕，不可信用。然鼎之上備載九州山河異物，亦又可疑。未知孰是，故兩解之。 \par}

{\noindent\zhuan\zihao{6}\fzbyks 傳“相所”至“陳戒”。正義曰：孔以序言“相宅”，於經意不盡，故為傳以助成之。\CJKunderline{召公}相所居而卜之，及其經營大作，遂以陳戒，史錄陳戒為篇。其意不在相宅，序以經具，故略之耳。言“先相宅”者，明於時\CJKunderline{周公}攝政，居洛邑是\CJKunderline{周公}之意，\CJKunderline{周公}使\CJKunderline{召公}先行，故言“先”，以見\CJKunderline{周公}自後往也。 \par}

{\noindent\zhuan\zihao{6}\fzbyks 傳“\CJKunderline{召公}”至“作誥”。正義曰：\CJKunderline{武王}既崩，\CJKunderline{周公}即攝王政，至此已積七年，將歸政\CJKunderline{成王}，故經營洛邑，待此邑成，使王即政。\CJKunderline{召公}以\CJKunderline{成王}將新即政，恐王不順\CJKunderline{周公}之意，或將惰於政事，故因相宅以作誥也。作誥之時，王未即政，\CJKunderline{周公}作\CJKunderwave{洛誥}，為反政於\CJKunderline{成王}，\CJKunderline{召公}陳戒，為即政後事，故傳言“新即政”也。 \par}

{\noindent\shu\zihao{5}\fzkt “\CJKunderline{成王}”至“召誥”。正義曰：\CJKunderline{成王}於時在豐，欲居洛邑以為王都，使\CJKunderline{召公}先往相其所居之地，因卜而營之。王與\CJKunderline{周公}從後而往，\CJKunderline{召公}於庶殷大作之時，乃以王命取幣以賜\CJKunderline{周公}，因告王宜以夏殷興亡為戒。史敘其事，作\CJKunderwave{召誥}。 \par}

惟二月既望，\footnote{\CJKunderline{周公}攝政七年二月十五日，日月相望，因紀之。}越六日乙未，王朝步自周，則至於豐。\footnote{於已望後六日，二十一日，\CJKunderline{成王}朝行從鎬京，則至於豐，以遷都之事告\CJKunderline{文王}廟。告\CJKunderline{文王}，則告\CJKunderline{武王}可知，以祖見考。○鎬，胡老反。見，賢遍反，下“不見”同。}惟太保先\CJKunderline{周公}相宅。\footnote{太保，三公官名，\CJKunderline{召公}也。\CJKunderline{召公}於\CJKunderline{周公}前相視洛居，\CJKunderline{周公}後往。○先，息薦反，又如字。}越若來三月，惟丙午。越三日戊申，太保朝至於洛，卜宅。\footnote{朏，明也，月三日明生之名。於順來三月丙午朏。於朏三日，三月五日，\CJKunderline{召公}早朝至於洛邑，相卜所居。○朏，芳尾反，又普沒反，徐又芳憒反。}


{\noindent\zhuan\zihao{6}\fzbyks 傳“\CJKunderline{周公}”至“紀之”。正義曰：\CJKunderwave{洛誥}云：“\CJKunderline{周公}誕保文武受命，惟七年。”\CJKunderwave{洛誥}是攝政七年事也。\CJKunderwave{洛誥}\CJKunderline{周公}云：“予惟乙卯，朝至於洛師。”此篇云“乙卯，\CJKunderline{周公}朝至於洛”，正是一事，知此“二月”是\CJKunderline{周公}攝政七年之二月也。“望”者，於月之半月，當日衝，日光照月光圓滿，面鄉相當，猶人之相望，故稱“望”也。治歷者必先正朔望，故史官因紀之。將言望後之事，必以望紀之。將言朏後之事，則以朏紀之。猶今人將言日，必先言朔也。望之在月十六日為多，太率十六日者四分之三，十五日者四分之一耳。此年入戊午蔀五十六歲，二月小，乙亥朔。孔雲十五日即為望，是己丑為望，言“已望”者，謂庚寅十六日也。且孔云“望”與“生魄”、“死魄”皆舉大略而言之，不必恰依歷數。又算術前月大者，後月二日月見，可十五日望也。顧氏亦云：“十五日望，日月正相望也。” \par}

{\noindent\zhuan\zihao{6}\fzbyks 傳“於已”至“見考”。正義曰：“於已望後六日”，是為二十一日也。“步”，行也。此云“王朝行”，下太保與\CJKunderline{周公}言“朝至”者，君子舉事貴早朝，故皆言“朝”也。宗周者，為天下所宗，止謂王都也。\CJKunderline{武王}已都於鎬，故知宗周是鎬京也。\CJKunderline{文王}居豐，\CJKunderline{武王}未遷之時，於豐立\CJKunderline{文王}之廟，遷都而廟不毀，故\CJKunderline{成王}居鎬京，“則至於豐，以遷都之事告\CJKunderline{文王}廟”也。大事告祖，必告於考，此經不言告\CJKunderline{武王}，以告\CJKunderline{文王}則告\CJKunderline{武王}可知，以告祖見考也。告廟當先祖後考，此必於豐告\CJKunderline{文王}，於鎬京告\CJKunderline{武王}也。 \par}

{\noindent\zhuan\zihao{6}\fzbyks 傳“朏明”至“所居”。正義曰：\CJKunderwave{說文}云“朏，月未盛之明”，故為“明”也。\CJKunderwave{周書·月令}云：“三日粵朏。”“朏”字從月出，是入月三日明生之名也。“於順來”者，於二月之後依順而來，次三月也。二月乙未而發豐，歷三月丙午朏，又於朏三日，是三月五日，凡發豐至洛為十四日也。“\CJKunderline{召公}早朝至於洛邑，相卜所居”，當以至洛之日即卜也。 \par}

厥既得卜，則經營。\footnote{其已得吉卜，則經營規度城郭郊廟朝市之位處。○度，待洛反。朝，直遙反。處，昌慮反。}越三日庚戌，太保乃以庶殷攻位於洛汭。越五日甲寅，位成。\footnote{於戊申三日庚戌，以眾殷之民治都邑之位於洛水北，今河南城也。於庚戌五日，所治之位皆成。言眾殷，本其所由來。○汭，如銳反。}

{\noindent\zhuan\zihao{6}\fzbyks 傳“其已”至“位處”。正義曰：“經營”，\CJKunderwave{考工記}所云“匠人營國，方九里，左祖右社，面朝後市”是也。下有“丁已郊”，故知“規度城郭郊廟朝市之位處”也。\CJKunderwave{匠人}不言“郊”，以不在國內也。\CJKunderwave{匠人}王城方九里，如\CJKunderwave{典命}文，又以公城方九里，天子城十二里。\CJKunderline{鄭玄}兩說，孔無明解，未知從何文也。“郊”者，\CJKunderwave{司馬法}“百里為郊”，鄭注\CJKunderwave{周禮}云“近郊五十里”，\CJKunderwave{禮記}祭天於南郊，祭地於北郊，皆謂近郊也。其“廟”，案\CJKunderwave{小宗伯}云：“建國之神位，右社稷，左宗廟。”鄭注\CJKunderwave{朝士職}云，庫門內之左右。其朝者，鄭云，外朝一，在庫門之外，皋門之內，是詢眾庶之朝。內朝二者，其一在路門外，王每日所視，謂之治朝。其一在路門內，路寢之朝，王每日視訖退路寢，謂之燕朝，或與宗人圖私事。顧氏云：“市處王城之北。朝為陽，故在南。市為陰，故處北。”今案\CJKunderwave{周禮·內宰職}“佐後立市”，然則後既主陰，故立市也。 \par}

{\noindent\zhuan\zihao{6}\fzbyks 傳“於戊”至“由來”。正義曰：於戊申後三日庚戌，為三月七日也。水內曰“汭”，蓋以人南面望水，則北為內，故“洛汭”為洛水之北。鄭云：“隈曲中也。”\CJKunderwave{漢書·地理志}河南郡治在洛陽縣，河南城別為河南縣。治都邑之位於洛北，今於漢河南城是也。“所治之位皆成”，佈置處所定也。治位乃是周人，而言“眾殷”者，本其所由來，言本是殷民，今來為我周家役也。莊二十九年\CJKunderwave{左傳}發例云：“凡土功，水昏正而栽，日至而畢。”此以周之三月農時役眾者，彼言尋常土功，此則遷都事大，不可拘以常制也。 \par}

{\noindent\shu\zihao{5}\fzkt “惟二月”至“位成”。正義曰：惟\CJKunderline{周公}攝政七年二月十六日，其日為庚寅，既日月相望矣。於已望後六日乙未，為二月二十一日，王以此日之朝行自周之鎬京，則至於豐，以遷都之事告\CJKunderline{文王}之廟。此日王惟命太保\CJKunderline{召公}先\CJKunderline{周公}往洛水之旁相視所居之處，太保即行。其月小，二十九日癸卯晦。於二月之後順來三月，惟三日丙午朏，而月生明於朏。三日戊申，即三月五日，太保乃以此朝旦至於洛，即卜宅。其已得吉卜，則經營之，規度其城郭郊廟朝市之位處。於戊申三日庚戌，為三月七日，太保乃以眾所受於殷之民，治都邑之位於洛水之汭，謂洛水北也。於庚戌五日，為三月十一日甲寅，而所治之位皆成矣。 \par}

若翼日乙卯，\CJKunderline{周公}朝至於洛，\footnote{\CJKunderline{周公}順位成之明日而朝至於洛汭。}則達觀於新邑營。\footnote{\CJKunderline{周公}通達觀新邑所營。言周遍。}越三日丁巳，用牲於郊，牛二。\footnote{於乙卯三日，用牲告立郊位於天，以後稷配，故二牛。后稷貶於天，有羊豕。羊豕不見，可知。}越翼日戊午，乃社於新邑，牛一，羊一，豕一。\footnote{告立社稷之位，用太牢也。\CJKunderline{共工氏}子曰句龍，能平水土，祀以為社。周祖后稷能殖百穀，祀以為稷。社稷共牢。○共音恭。句，故侯反。}


{\noindent\zhuan\zihao{6}\fzbyks 傳“\CJKunderline{周公}”至“洛汭”。正義曰：\CJKunderline{周公}以順成之明日而朝至，則是三月十二日也。其到洛汭。在\CJKunderline{召公}之後七日。不知初發鎬京以何日也。\CJKunderline{成王}蓋與\CJKunderline{周公}俱來。鄭云：“史不書王往者，王於相宅無事也。” \par}

{\noindent\zhuan\zihao{6}\fzbyks 傳“於乙”至“可知”。正義曰：知此用牲是“告立郊位於天”者，此郊與社，於攻位之時已經營之，今非常祭之月，而特用牲祭天，知是郊位既定，告天使知，而今後常以此處祭天也。\CJKunderwave{禮}郊用特牲，不應用二牛。“以後稷配，故二牛”也。\CJKunderwave{郊特牲}及\CJKunderwave{公羊傳}皆雲養牲必養二，“帝牛不吉，以為稷牛”，言用彼為稷牛者，以之祭帝，其稷牛隨時取用，不在滌養，是帝稷各用一牛，故二牛也。先儒皆雲天神尊，祭天明用犢，貴誠之義。稷是人神，祭用太牢，貶於天神，法有羊豕，因天用牛，遂云“牛二”，舉其大者，從天言之，羊豕不見，可知也。\CJKunderwave{詩·頌·我將}祀\CJKunderline{文王}於明堂云“惟羊惟牛”，又\CJKunderwave{月令}云“以太牢祠於高禖”，皆據配者有羊豕也。 \par}

{\noindent\zhuan\zihao{6}\fzbyks 傳“告立”至“共牢”。正義曰：經有社無稷，稷是社類，知其同告之。告立社稷之位，其祭用太牢，故牛羊豕各一也。句龍能平水土，祀之以為社。后稷能殖百穀，祀以為稷。\CJKunderwave{左傳}、\CJKunderwave{魯語}、\CJKunderwave{祭法}皆有此文。漢世儒者說社稷有二，左氏說社稷惟祭句龍，后稷人神而已，是孔之所用。\CJKunderwave{孝經}說社為土神，稷為穀神，句龍后稷配食者，是鄭之所從。而\CJKunderwave{武成}篇云“告於皇天后土”，孔以後土為地，言“后土，社也”者，以\CJKunderwave{泰誓}云“類於上帝，宜於冢土”，故以後土為社也。小劉云“后土與皇天相對”，以後土為地。若然，\CJKunderwave{左傳}云“句龍為后土”，豈句龍為地乎？社亦名“后土”，地名“后土”，名同而義異也。“社稷共牢”，經無明說，\CJKunderwave{郊特牲}云“社稷太牢”，二神共言“太牢”，故傳言“社稷共牢”也。此經上句言“於郊”，此不言“於社”；此言“社於新邑”，上句不言“郊於新邑”；上句言“用牲”，此言牛羊豕，不言“用”；告天不言告地，告社不言告稷；皆互相足，從省文也。\CJKunderwave{洛誥}云“王在新邑烝祭，王入太室祼”，則洛邑亦立宗廟，此不云“告廟”，亦從省文也。 \par}

越七日甲子，\CJKunderline{周公}乃朝用書，命庶殷侯、甸、男邦伯。\footnote{於戊午七日甲子，是時諸侯皆會，故\CJKunderline{周公}乃昧爽以賦功屬役書，命眾殷侯、甸、男服之邦伯，使就功。邦伯，方伯，即州牧也。}厥既命殷庶，庶殷丕作。\footnote{其已命殷眾，眾殷之民大作。言勸事。}大保乃以庶邦冢君出取幣，乃復入，\footnote{諸侯公卿並覲於王，王與\CJKunderline{周公}俱至，文不見王，無事。\CJKunderline{召公}與諸侯出取幣，欲因大會顯\CJKunderline{周公}。○復，扶又云。}錫\CJKunderline{周公}，曰：“拜手稽首，旅王若公。\footnote{\CJKunderline{召公}以幣入，稱\CJKunderline{成王}命錫\CJKunderline{周公}，曰：“敢拜手稽首，陳王所宜順\CJKunderline{周公}之事。”}

{\noindent\zhuan\zihao{6}\fzbyks 傳“於戊”至“牧也”。正義曰：\CJKunderwave{康誥}云：“\CJKunderline{周公}初基，作新大邑於東國洛，四方民大和會。侯、甸、男邦、採、衛，百工播民和，見士於周。”與此一事也，故知“是時諸侯皆會，故\CJKunderline{周公}乃昧爽以賦功屬役書，命眾殷在侯、甸、男服之邦伯，使就築作功”也。\CJKunderwave{康誥}五服，此惟三服者，立文有詳略耳。昭三十二年，晉合諸侯城成周，\CJKunderwave{左傳}稱命役書於諸侯，“屬役賦文”，此傳言“賦功屬役”，其意出於彼也。“賦功”謂賦功諸侯之功，科其人夫多少。“屬役”謂付屬役之處，使知得地之尺丈也。“邦伯”，諸國之長，故為方伯州牧。\CJKunderwave{王制}云：“千里之外設方伯。”方伯即州牧也。\CJKunderline{周公}命州牧，使州牧各命其所部。 \par}

{\noindent\zhuan\zihao{6}\fzbyks 傳“諸侯”至“\CJKunderline{周公}”。正義曰：上云“\CJKunderline{周公}朝用書命庶殷”者，\CJKunderline{周公}自命之，其事不由王也。庶殷既已大作，諸侯公卿乃並覲君王，其時蓋有行宮，王在位而諸侯公卿並覲之。既入見王，乃出取幣。初不言“入”，而經言“出”者，下云“乃復入”，則上以入可知，從省文也。下賜\CJKunderline{周公}言“旅王若公”，明此出入是覲王之事，而經文不見王至，故傳辯之，王與\CJKunderline{周公}俱至，自此已上於王無事，故不見也。正以經文不見王至，知與\CJKunderline{周公}俱至也。\CJKunderline{周公}居攝功成，將歸政於\CJKunderline{成王}，\CJKunderline{召公}與諸侯出取幣，欲因大會顯\CJKunderline{周公}之功既成。將令王自知政，因賜\CJKunderline{周公}，遂以戒王，故出取幣，復入以待王命。其幣蓋玄纁束帛也。\CJKunderline{鄭玄}云：“所賜之幣，蓋璋以皮，及寶玉大弓，此時所賜。”案鄭注\CJKunderwave{周禮}云“璋以皮，二王之後享後所用”，寧當以賜臣也？寶玉大弓，魯公之分，\CJKunderline{伯禽}封魯，乃可賜之，不得以此時賜\CJKunderline{周公}也。 \par}

{\noindent\zhuan\zihao{6}\fzbyks 傳“\CJKunderline{召公}”至“之事”。正義曰：太保以庶邦冢君出取幣者，以上太保之意，非王命。幣既入，即云“賜\CJKunderline{周公}”者，下言\CJKunderline{召公}，不得賜\CJKunderline{周公}，知\CJKunderline{召公}既以幣入，乃稱\CJKunderline{成王}命以賜\CJKunderline{周公}。於時政在\CJKunderline{周公}，\CJKunderline{成王}未得賜\CJKunderline{周公}也。但\CJKunderline{召公}見\CJKunderline{周公}功成作邑，將反王政，欲尊王而顯\CJKunderline{周公}，故稱\CJKunderline{成王}之命以賜\CJKunderline{周公}。\CJKunderline{鄭玄}云：“\CJKunderline{召公}見眾殷之民大作，\CJKunderline{周公}德隆功成，有反政之期，而欲顯之。因大戒天下，故與諸侯出取幣，使戒\CJKunderline{成王}立於位，以其命賜\CJKunderline{周公}。”\CJKunderline{王肅}云：“為戒\CJKunderline{成王}錫\CJKunderline{周公}是也。”曰“拜手稽首”者，\CJKunderline{召公}自言己與冢君等，敢拜手稽首，陳王所宜順\CJKunderline{周公}之事。“宜順之事”，自此以下皆是也。 \par}

{\noindent\shu\zihao{5}\fzkt “若翼”至“若公”。正義曰：順位成之明日乙卯，三月十二日也，\CJKunderline{周公}以此朝旦至於洛，則通達而遍觀於新邑所經營。其位處皆無所改易。於乙卯三日丁巳，三月十四日也，用牲於郊，告立祭天之位，牛二，天與后稷所配各用一牛。於丁巳明日戊午，乃祭社於新邑，用太牢牛一、羊一、豕一。於戊午七日甲子，二十一日也，\CJKunderline{周公}乃以此朝旦用策書，命眾殷在侯、甸、男服之內諸國之長，謂命州牧，使告諸國就功作。其已命殷眾，眾殷皆歡樂歡事而大作矣。太保\CJKunderline{召公}乃以眾國大君諸侯出取幣，乃復入，稱\CJKunderline{成王}命以錫\CJKunderline{周公}，曰：“我敢拜手稽首，以戒王，陳說王所宜順\CJKunderline{周公}之事。” \par}

“誥告庶殷，越自乃御事。\footnote{\CJKunderline{召公}指戒\CJKunderline{成王}，而以眾殷諸侯於自乃御治事為辭，謙也。諸侯在，故託焉。}嗚呼！皇天上帝，改厥元子，茲大國殷之命。\footnote{嘆皇天改其大子，此大國殷之命。言紂雖為天所大子，無道猶改之，言不可不慎。}惟王受命，無疆惟休，亦無疆惟恤。\footnote{所以戒\CJKunderline{成王}，天改殷命，惟王受之，乃無窮惟美，亦無窮惟當憂之。}嗚呼！曷其奈何弗敬？\footnote{何其奈何不憂敬之？欲其行敬。}


{\noindent\zhuan\zihao{6}\fzbyks 傳“嘆皇”至“不慎”。正義曰：\CJKunderwave{釋詁}云：“皇，君也。”天地尊之大，故皇天后土皆以君言之也。“改其大子”，謂改天子之位與他姓，即此大國殷之命，謂紂也。言紂雖為天所大子，無道，尢改之，不可不慎也。以託戒諸侯，故言天子雖大猶改之，況已下乎？\CJKunderwave{釋詁}云：“元，首也。”“首”是體之大，故傳言“大子”。鄭云：“言首子者，凡人皆雲天之子，天子為之首耳。” \par}

{\noindent\shu\zihao{5}\fzkt “誥告”至“弗敬”。正義曰：\CJKunderline{召公}所陳戒王宜順\CJKunderline{周公}之事云：“我為言誥，以告汝庶殷之諸侯，下自汝御事。”欲令君臣皆聽之，其實指以戒王。諸侯皆在，託以為言也。乃曰：“嗚呼！有皇天上帝，改去其大子所受者，即此大國殷之王命也。以其無道，故改命。有德惟王，受得此命，乃無窮惟美，亦無窮惟當憂之。既憂之無窮，嗚呼！何其柰何不敬乎？”欲其長行敬也。“告庶殷”者，告諸侯也。“庶殷”，通尊卑之辭，故民與諸侯同云“庶殷”，皆謂所受於殷之眾也。 \par}

天既遐終大邦殷之命，茲殷多先哲王在天，\footnote{言天己遠終殷命，此殷多先智王，精神在天不能救者，以紂不行敬故。}越厥後王後民，茲服厥命。\footnote{於其後王后民，謂先智王之後繼世君臣。此服其命，言不忝。}厥終智藏瘝在。\footnote{其終，后王之終，謂紂也。賢智隱藏，瘝病者在位，言無良臣。○瘝，工頑反。}夫知保抱攜持厥婦子，以哀籲天，徂厥亡出執。\footnote{言困於虐政，夫知保抱其子，攜持其妻，以哀號呼天，告冤無辜，往其逃亡，出見執殺，無地自容，所以窮。○夫知，並如字，注同。籲音喻，呼也。號，戶高反。}嗚呼！天亦哀於四方民，其眷命用懋，王其疾敬德。\footnote{民哀呼天，天亦哀之，其顧視天下有德者，命用勉敬者為民主。}


{\noindent\zhuan\zihao{6}\fzbyks 傳“言天”至“敬故”。正義曰：天既遠終殷命，言其去而不復反也。說天終殷之命，而言智王在天者，言先智王雖精神在天，而不能救紂者，以紂不行敬故也。戒王使行敬。 \par}

{\noindent\zhuan\zihao{6}\fzbyks 傳“於其”至“不忝”。正義曰：“先智王之後繼世君臣”，謂智王之後，紂已前能守位不失者。經言“后王後民”，傳言“君臣”者，見民內有臣。民於此皆服行君之命，言不忝辱父祖也。 \par}

{\noindent\zhuan\zihao{6}\fzbyks 傳“其終”至“良臣”。正義曰：既言“后王”，又復言“其終”，知是“后王之終，謂紂也”。以“瘝”從病類，故言“瘝病”也。鄭、王皆以“瘝”為病，小人在位，殘暴在下，故以病言之。 \par}

{\noindent\zhuan\zihao{6}\fzbyks 傳“言困”至“以窮”。正義曰：言困於虐政，抱子攜妻欲去之。“夫”尢人人，言天下盡然也。“保”訓安也。\CJKunderline{王肅}云：“匹夫知欲安其室，抱其子，攜其妻以悲呼天也。” \par}

{\noindent\shu\zihao{5}\fzkt “天既”至“用懋”。正義曰：更述改殷之事。天既遠終大國殷之王命矣，此殷多有先智之王，精神在天，不能救紂，以紂不行敬故也。於其智王之後人，謂繼世之君及其時之人，皆服行其君之命，由其亦能行敬，故得不忝其先祖。其此後王之終，謂紂之時賢智者隱藏，瘝病者在位，言其時無良臣。多行無禮暴虐，於時之民困於虐政，夫知保抱攜持其婦子，以哀號呼天，告冤枉無辜，往其逃亡，出見執殺，言無地自容以困窮也。天亦哀矜於四方之民，其眷顧天下，選擇賢聖，命用勉力行敬者以為民主，故王今得之也。 \par}

相古先民有夏，\footnote{言王當疾行敬德，視古先民有夏之王，以為法戒之。}天迪從子保，面稽天若，今時既墜厥命。\footnote{夏禹能敬德，天道從而子安之。\CJKunderline{禹}亦面考天心而順之，今是桀棄\CJKunderline{禹}之道，天已墜其王命。}今相有殷，\footnote{次復觀有殷。}天迪格保，面稽天若，\footnote{言天道所以至於保安湯者，亦如\CJKunderline{禹}。}今時既墜厥命。\footnote{墜其王命。}今衝子嗣，則無遺壽耇。\footnote{童子，言\CJKunderline{成王}少嗣位治政。無遺棄老成人之言，欲其法之。}曰其稽我古人之德，矧曰其有能稽謀自天？\footnote{衝子\CJKunderline{成王}其考行古人之德則善矣，況曰其有能考謀從天道乎？言至善。}


{\noindent\zhuan\zihao{6}\fzbyks 傳“夏禹”至“王命”。正義曰：勸王疾行敬德，乃言天道安夏，知夏禹能行敬德，天道從而子安之。天既子愛\CJKunderline{禹}，\CJKunderline{禹}亦順天心。鄭云“面猶迴向也”，則“面”為向義。\CJKunderline{禹}亦志意向天，考天心而順安之，言能同於天心也。\CJKunderline{禹}興夏而桀滅之，知天道子保者是\CJKunderline{禹}也，既墜厥命者是桀也。今桀廢\CJKunderline{禹}之道，已墜失其王命矣。 \par}

{\noindent\zhuan\zihao{6}\fzbyks 傳“言天”至“如\CJKunderline{禹}”。正義曰：此說二代興亡，其意同也。於\CJKunderline{禹}言“從而子安之”，則天於湯亦子安之，故於湯因上略文，直言“格保”。“格”，至也，言至於保安湯者，亦如\CJKunderline{禹}也。 \par}

{\noindent\zhuan\zihao{6}\fzbyks 傳“童子”至“法之”。正義曰：“嗣位治政”，謂\CJKunderline{周公}歸政之後，此時王末蒞政，而言“今衝子嗣”者，\CJKunderline{召公}此戒，戒其即政之後故也。“壽”謂長命，“耇”是老稱，無遺棄長命之老人，欲其取老人之言而法效之，老人之言即下云“古人之德”也。 \par}

{\noindent\shu\zihao{5}\fzkt “王其”至“自天”。正義曰：既言皇天眷，顧命用勉敬者為人主，故戒王，言其疾行敬德，視古先民有夏之君，取\CJKunderline{大禹}以為法戒。\CJKunderline{禹}以能敬之故，天道從而子安之，\CJKunderline{禹}能面考天心而順以行敬。今是桀棄\CJKunderline{禹}之道，已墜失其王命矣。更復視有殷之君，取\CJKunderline{成湯}以為法戒，湯以能敬之故，天亦從而子。安之天道所以至於保安湯者，亦以湯麵考天心而順以行敬也。今是紂棄湯之道，已墜失其王命矣。夏殷二代，能敬則得之，不敬則失之。今童子為王嗣位治政，則無遺棄壽考成人，宜用老成人之言，法古人為治。曰王其考行古人之德，則已善矣，況曰其有能考行所謀以順從天道乎？若能從順天道，則與\CJKunderline{禹}湯同功，言其善不可加也。 \par}

“嗚呼！有王雖小，元子哉！其丕能諴於小民。今休：\footnote{\CJKunderline{召公}嘆曰：“有\CJKunderline{成王}雖少，而大為天所子，其大能和於小民，成今之美。”勉之。○諴音咸。}王不敢後用，顧畏於民\xpinyin*{碞}。\footnote{王為政當不敢後能用之士，必任之為先。碞，僣也。又當顧畏於下民僣差禮義，能此二者，則德化立，美道成也。○碞，五咸反，徐音吟。}


{\noindent\zhuan\zihao{6}\fzbyks 傳“王為”至“道成”。正義曰：王者為政，任賢使能，有能有用，宜先任之，故“王者為政當不敢後其能用之士，必任之為先”也。“碞”即巖也，參差不齊之意，故為僣也。既任能人，復憂下民，故“又當顧畏於下民僣差禮義”。畏其僣差，當治之使合禮義也。能此二者，則德化立，美道成。“美道成”即“今休”是也。 \par}

{\noindent\shu\zihao{5}\fzkt “嗚呼”至“民碞”。正義曰：\CJKunderline{召公}嘆以戒王：“嗚呼！今所有之王，惟今雖復少小，而大為天所子愛哉！”言任大也。“若其大能和同於天下小民，則成今之美”。以勉之。“故王當不敢後其能用之士，必任以為先。又當顧念畏於下民僣差禮義，能此二者，則德化立，美道成矣”。 \par}

王來紹上帝，自服於土中。\footnote{言王今來居洛邑，繼天為治，躬自服行教化於地勢正中。○治，直吏反，下“為治”、“致治”皆同。}\CJKunderline{旦}曰：‘其作大邑，其自時配皇天。\footnote{稱\CJKunderline{周公}言，其為大邑於土中，其用是大邑，配上天而為治。}毖祀於上下，其自時中乂。\footnote{為治當慎祀於天地，則其用是土中大致治。}王厥有成命治民。’\footnote{用是土中致治，則王其有天之成命，治民今獲太平之美。}


{\noindent\zhuan\zihao{6}\fzbyks 傳“言王”至“正中”。正義曰：傳言“躬自服行”，則不訓自也，鄭、王皆以“自”為用。 \par}

{\noindent\zhuan\zihao{6}\fzbyks 傳“稱周”至“為治”。正義曰：\CJKunderline{王肅}云：“旦，\CJKunderline{周公}名也。禮，君前臣名，故稱\CJKunderline{周公}之言為‘旦曰’。”王者為天所子，代天治民，天有其意，天子繼天使成，謂之“紹上帝”也。天子設法，其理合於天道，是為“配皇天”也。天子將欲配天，必宜治居土中，故稱\CJKunderline{周公}之言，其為大邑於土之中，其當令此\CJKunderline{成王}，用是大邑行化，配上天而為治也。說\CJKunderline{周公}之意然，戒\CJKunderline{成王}使順公也。\CJKunderwave{周禮·大司徒}云：“以土圭之法測土深，正日影，以求地中。日南則影短多暑，日北則影長多寒，日東則影夕多風，日西則影朝多陰。日至之影尺有五寸，謂之地中，天地之所合也，四時之所交也，風雨之所會也，陰陽之所和也。然則百物阜安，乃建王國焉。”\CJKunderline{馬融}云：“王國，東都王城，今河南縣是也。” \par}

{\noindent\zhuan\zihao{6}\fzbyks 傳“為治”至“致治”。正義曰：\CJKunderwave{祭法}云：“有天下者祭百神。”天地為大，“上下”即天地也，故“為治當慎祀於天地”。舉天地則百神之祀皆慎之也。能事神訓民，則其用是土中大致治也。 \par}

{\noindent\zhuan\zihao{6}\fzbyks 傳“用是”至“之美”。正義曰：用是土中致治，當於天心，則王其有天之成命，降福與之，使多歷年歲治民，今獲太平之美。自“旦曰”至此，述\CJKunderline{周公}之意也。 \par}

{\noindent\shu\zihao{5}\fzkt “王來”至“今休”。正義曰：\CJKunderline{周公}之作洛邑，將以反政於王，故\CJKunderline{召公}述其遷洛之意。今王來居洛邑，繼上天為治，躬自服行教化於土地王中之處，故\CJKunderline{周公}旦言曰：“其作大邑於土中，其令\CJKunderline{成王}用是大邑，配大天而為治。為治之道，當事神訓民，謹慎祭祀上下神祇，其用是土中大致治也。既能治，則王其有天之成命，治理下民，今獲太平之美矣。” \par}

今休：王先服殷御事，比介於我有周御事，\footnote{\CJKunderline{召公}既述\CJKunderline{周公}所言，又自陳己意，以終其戒。言當先服治殷家御事之臣，使比近於我有周治事之臣，必和協，乃可一。○比，毗志反，徐扶志反。近，附近之近。}節性，惟日其邁。\footnote{和比殷周之臣，時節其性，令不失中，則道化惟曰其行。○令，力呈反。}王敬作所，不可不敬德。\footnote{敬為所不可不敬之德，則下敬奉其命矣。}


{\noindent\zhuan\zihao{6}\fzbyks 傳“\CJKunderline{召公}”至“可一”。正義曰：自“今休”已上，文義相連，知皆是稱\CJKunderline{周公}言也。此一句意異於上，知是“\CJKunderline{召公}自陳己意，以終其戒”。“殷家治事之臣”，謂殷朝舊人，常被殷家任使者也。“周家治事之臣”，謂西土新來翼贊周家初基者也。周臣恃功，或加陵殷士；殷人失勢，或疏忌周臣；新舊不和，政必乖戾。故\CJKunderline{召公}戒王當先治殷臣，使比近周臣，必和協，政乃可一也。不使周臣比殷，而令殷臣比周臣者，周臣奉周之法，當使殷臣從之，故治殷臣使比周臣也。 \par}

{\noindent\zhuan\zihao{6}\fzbyks 傳“和比”至“其行”。正義曰：文承殷周之下，故知“和比殷周之臣”。人各有性，嗜好不同，各恣所欲，必或反道。故以禮義時節其性命，示之限分，令不失中。皆得中道，則各奉王化，故王之道化惟日其行。言日日當行之，日益遠也。顧氏云：“和協殷周新舊之臣，制其性命，勿使怠慢也。” \par}

{\noindent\zhuan\zihao{6}\fzbyks 傳“敬為”至“命矣。”。正義曰：聖王為政，當使易從而難犯，故令行如流水，民從如順風。若使設難從之教，為易犯之令，雖迫以嚴刑，而終不用命。故為其德不可不敬也。王必敬為此不可不敬之德，則下民無不敬奉其命矣民奉其王命，是化行也。 \par}

{\noindent\shu\zihao{5}\fzkt “王先”至“敬德”。正義曰：\CJKunderline{召公}既述\CJKunderline{周公}所言，又自陳己意，戒王今為政，先服治殷家御事之臣，使之比近於我有周治事之臣，令新舊和協，政乃可一。和比殷周之臣，時節其性命，令不失其中，則王之道化惟日其行矣。王當敬為所不可不敬之德，其德為下所敬，則下敬奉其上命，則化必行矣。化在下者，常苦命之不行，故以此為戒。 \par}

“我不可不監於有夏，亦不可不監於有殷\footnote{言王當視夏殷，法其歷年，戒其不長。}。我不敢知曰，有夏服天命，惟有歷年。\footnote{以能敬德，故多歷年數。我不敢獨知，亦王所知。}我不敢知曰，不其延，惟不敬厥德，乃早墜厥命。\footnote{言桀不謀長久，惟以不敬其德，故乃早墜失其王命，亦王所知。}我不敢知曰，有殷受天命，惟有歷年。\footnote{夏言服，殷言受，明受而服行之，互相兼也。殷之賢王，猶夏之賢王，所以歷年，亦王所知。}我不敢知曰，不其延，惟不敬厥德，乃早墜厥命。\footnote{紂早墜其命，猶桀不敬其德，亦王所知。}今王嗣受厥命，我亦惟茲二國命，嗣若功。\footnote{其夏殷也，繼受其王命，亦惟當以此夏殷長短之命為監戒，繼順其功德者而法則之。}


{\noindent\zhuan\zihao{6}\fzbyks 傳“言王”至“不長”。正義曰：“相”、“監”俱訓為視，上言“相有夏”、“相有殷”，今復重言“監有夏”、“監有殷”者，上言順天則興，棄命則滅，此言敬則歷年，不敬則短，故重言視夏殷，欲令王法其歷年，戒其不長故也。 \par}

{\noindent\zhuan\zihao{6}\fzbyks 傳“以能”至“所知”。正義曰：下云：“不敬厥德，乃早墜厥命”，知其“以能敬德者，故多歷年數”也。上言“相夏”、“相殷”皆云“天迪從子保，面稽天若”，言上天以道安人，人主考天順之，非創業之君不能如是，故傳以\CJKunderline{禹}湯當之。此言“敬德”、“歷年”，則繼體賢君亦能如此，所言“歷年”非獨\CJKunderline{禹}湯而已。下傳云“殷之賢王，猶夏之賢王”，則此多歷年數者，夏則桀前之賢王，殷則紂前之賢王，不失位者皆是也。\CJKunderline{召公}此誥，指以告王，故知言“我不敢獨知”者，其意言亦是王所知也。王說亦然。 \par}

{\noindent\shu\zihao{5}\fzkt “我不”至“若功”。正義曰：言王所以須慎敬所為不可不敬之德者，以我不可不監視於有夏，亦不可不監視於有殷，皆有歷年，長不與長，由敬與不敬故也，王當法其歷年，戒其不長。更說宜監之意，我不敢獨知，亦王所知，曰有夏之君，服行天命，以敬德之故，惟有多歷年數。謂桀父已前也。其末亦我不敢獨知，亦王所知，曰有\CJKunderline{夏桀}不其長久，惟不敬其德，乃早墜失其王命。是為敬者長，不敬者短，所以我不可不監夏也。我不敢獨知，亦王所知，曰有殷之君受天命，以敬德之故，惟有多歷年數。謂紂父已前也。其末亦我不敢獨知，亦王所知，曰殷紂不其長久，惟不敬其德，乃早墜失其王命。亦是所敬者長，不敬者短，所以我不可不監殷也。夏殷短長既如此矣，今王繼受其命，我亦惟當用此二國夏殷長短之命以為監戒，繼順其功德者而法則之。勸王為敬也。 \par}

王乃初服。嗚呼！若生子，罔不在厥初生，自貽哲命。\footnote{言王新即政，始服行教化，當如子之初生，習為善，則善矣。自遺智命，無不在其初生，為政之道，亦猶是也。○遺，唯季反。}今天其命哲，命吉凶，命歷年。\footnote{今天制此三命，惟人所修。脩敬德則有智，則常吉，則歷年，為不敬德則愚兇不長。雖說之，其實在人。}知今我初服，宅新邑，肆惟王其疾敬德。\footnote{天已知我王今初服政，居新邑洛都，故惟王其當疾行敬德。}王其德之用，祈天永命。\footnote{言王當其德之用，求天長命以歷年。}


{\noindent\zhuan\zihao{6}\fzbyks 傳“言王”至“猶是”。正義曰：以此新即政，始行教化，比子之初生，始欲學習為善，則善矣。若能為善，天必授之以賢智之命，是此賢智之命由己行善而來，是自遺智命矣。初習為惡則惡矣，若其為惡，天必授之以頑愚之命，亦是自遺愚命也。方欲勸王慕善，故惟舉智命而不言愚命者，愚智由學習而至，是無不在其初生。此初生謂年長，以解習學，非初始生也。為政之道亦猶是。為善政得福，為惡政得禍，亦如初生之子習善惡也。 \par}

{\noindent\zhuan\zihao{6}\fzbyks 傳“今天”至“在人”。正義曰：命由天授，遠舉天心，故言“今天制此三命”。有“哲”當有“愚”，有“歷年”當有“不長”，文不備者，以“吉凶”相反，言“命吉凶”，則“哲”對“愚”，“歷年”對“不長”可知矣。天制此三命，善惡由人，惟人所修習也。此篇所云，惟勸脩敬德。故云“脩敬德則有智，則常吉，則多年，惟不敬德則愚兇不長也”。愚智夭壽之外而別言吉凶，於凡人則康強為吉，病患為兇，於王者則太平為吉，禍亂為兇，三者雖以託天說之，其實行之在人。人行之有善惡，天隨以善惡授之耳。此是立教誘人之辭，不可以賢智天枉為難也。 \par}

{\noindent\zhuan\zihao{6}\fzbyks 傳“言王”至“歷年”。正義曰：“其德之用”，言為行當用德，用德與“疾敬德”為一事也。故上傳云“王其當疾行敬德”，則此文是也。 \par}

其惟王勿以小民淫用非彝，\footnote{勿用小民過用非常。欲其重民秉常。}亦敢殄戮用乂民，\footnote{亦當果敢絕刑戮之道，用治民。戒以慎罰。}若有功。其惟王位在德元，\footnote{順行\CJKunderline{禹}湯所以成功，則其惟王居位在德之首。}小民乃惟刑用於天下，越王顯。\footnote{王在德元，則小民乃惟用法於天下。言治政於王亦有光明。}

{\noindent\zhuan\zihao{6}\fzbyks 傳“勿用”至“秉常”。正義曰：勿用小民非常役，用為非常之義，戒王當使民以時，莫為非常勞役，欲其重民秉常也。 \par}

{\noindent\zhuan\zihao{6}\fzbyks 傳“亦當”至“慎罰”。正義曰：聖人作法，以刑止刑，以殺止殺，若直犯罪之人，亦當果敢致罪之，以此絕刑戮之道，用治民。謂獄事無疑，決斷得理，則果敢為絕刑戮之道。若其獄情疑惑，枉濫者多，是為不能果敢絕刑戮之道也。上戒王以明德，此戒王以慎罰，故言“亦”也。 \par}

{\noindent\zhuan\zihao{6}\fzbyks 傳“順行”至“之首”。正義曰：若有功，必順前世有功者也。上文所云“相夏”、“相殷”，謂\CJKunderline{禹}湯之功，故知此“順行\CJKunderline{禹}湯所有成功”。能順\CJKunderline{禹}湯之功，則惟王居位在德之首。\CJKunderline{禹}湯為有德之首，故王亦為首。 \par}

{\noindent\zhuan\zihao{6}\fzbyks 傳“王在”至“光明”。正義曰：\CJKunderwave{詩}稱“民之秉彝，好是懿德”，故王在德元，則小民乃惟法則於王，行王政於天下。王之為政，民盡行之，是言治政於王道有光明也。 \par}

{\noindent\shu\zihao{5}\fzkt “王乃”至“王顯”。正義曰：既言當法則賢王，又戒王為政之要。王乃初始即政，服行教化。嗚呼！王行教化當如初生之子。子之善惡無不在其初生，若習行善道，此乃自遺智命。“智命”謂身有賢智，命由己來，是自遺也。為政之道亦猶是矣。為政初則能善，天必遺王多福，使王有智則常吉，歷年長久也。今天觀人所為以授之命，其命有智與愚也，其命吉與兇也，其命歷年與不長也。若能敬德，則有智常吉，歷年長久也。若不敬德，則愚兇不長也。天已知我王今初始服政，居此新邑，觀王善惡，欲授之命，故惟王其當疾行敬德。“王其德之用”，言為行當用德，則能求天長命以歷年也。其惟王勿妄役小人過用非常之事，亦當果敢絕刑戮之道，以治下民順行\CJKunderline{禹}湯所有成功，則惟王居天子之位，在德行之首矣。王能如是，小民乃惟法則於王，行用王德於天下，如是則於王道亦有光明也。 \par}

上下勤恤，其曰，我受天命，丕若有夏歷年，式勿替有殷歷年。\footnote{言當君臣勤憂敬德，曰，我受天命，大順有夏之多歷年，勿用廢有殷歷年，庶幾兼之。}欲王以小民受天永命。”\footnote{我欲王用小民受天長命。言常有民。}拜手稽首曰：“予小臣，敢以王之讎民、百君子、\footnote{拜手，首至手。稽首，首至地。盡禮致敬，以入其言。言我小臣，謙辭。敢以王之匹民百君子，治民者非一人，言民在下，自上匹之。○讎，字或作酬。}越友民，保受王威命明德。\footnote{言與匹民百君子，於友愛民者共安受王之威命，明德奉行之。}王末有成命，王亦顯。\footnote{臣下安受王命，則王終有天成命，於王亦昭著。}我非敢勤，惟恭奉幣，用供王能祈天永命。”\footnote{言我非敢獨勤而已，惟恭敬奉其幣帛，用供待王，能求天長命。將以慶王多福，必上下勤恤，乃與小民受天永命。○奉如字，又芳孔反。供音恭，徐紀用反，注“供待”同。}


{\noindent\zhuan\zihao{6}\fzbyks 傳“言當”至“兼之”。正義曰：王者不獨治，必當以臣助之。上句惟指勸王，故此又言臣助君。“上下”謂君臣，故言當君臣共勤憂敬德，不獨使王勤也。我周家承夏殷之後受天明命，欲其年過二代，既言大順有夏歷年，又言勿廢有殷歷年，庶幾兼彼二代，歷年長久。勤行敬德，即是大順勿廢也。 \par}

{\noindent\zhuan\zihao{6}\fzbyks 傳“拜手”至“匹之”。正義曰：“拜手”，頭至手。“稽首”，頭至地。謂既為拜，當頭至手，又申頭以至地，故“拜手稽首”重言之。諸言“拜手稽首”者，義皆然也。就此文詳而解之。\CJKunderwave{周禮·太祝}“辨九拜，一曰稽首”，施之於極尊。\CJKunderline{召公}為此拜者，恐王忽而不聽，盡禮致敬以入其言於王。此“拜手稽首”一句，史錄其事，非\CJKunderline{召公}語也。\CJKunderline{召公}設言未盡，為此拜乃更言。鄭云：“拜手稽首者，\CJKunderline{召公}既拜，興曰‘我小臣’以下，言\CJKunderline{召公}拜訖而復言也。”\CJKunderline{王肅}云：“我小臣，\CJKunderline{召公}自謂是小臣，為\CJKunderline{召公}之謙辭。讎訓為匹，敢以王之匹民百君子。百者舉其成數，言治民者非一人。”\CJKunderline{鄭玄}云：“王之諸侯與群吏，是非一人也。”嫌“匹”為齊等，故云“民在下，自上匹之”。 \par}

{\noindent\zhuan\zihao{6}\fzbyks 傳“言我”至“永命”。正義曰：“我非敢勤”，\CJKunderline{召公}自道，言我非敢獨勤而已。“必上下勤恤”，言與眾百君子皆勤也。禮執贄必用幣帛，惟恭敬奉其幣帛，用供待王，能求天長命。將以執贄慶王多福，毛能愛養小民，即是求天長命，待王能愛小民，即欲慶之。 \par}

{\noindent\shu\zihao{5}\fzkt “上下”至“永命”。正義曰：上既勸王敬德，又言臣當助君。言君臣上下勤憂敬德，所以勤者，其言曰：“我周家既受天命，當大順有夏之多歷年歲，用勿廢有殷之多歷年歲。夏殷勤行敬德，故多歷年長久。我君臣亦當行敬德，庶幾兼之。如此者，我欲令王用小民受天長命。”言愛下民，則歷年多也。\CJKunderline{召公}既言此，乃拜手稽首，盡禮致敬，欲王納用其言。既拜而又曰：“我小臣，敢以王之匹配於民眾百君子於友愛民者，共安受王之威命明德，敬奉行之，是上勤恤也。臣下安受王命，則王終有天之成命，於王亦為昭著也。我非敢獨勤而已，眾百君子皆然，言我與眾百君子惟恭敬奉其幣帛，用供待王，能求天長命，將以此慶王受天多福也。” \par}

\section{洛誥第十五}


\CJKunderline{召公}既相宅，\CJKunderline{周公}往營成周，使來告卜，\footnote{\CJKunderline{召公}先相宅卜之，\CJKunderline{周公}自後至，經營作之，遣使以所卜吉兆逆告\CJKunderline{成王}。○相，息亮反，注及下同。使，所吏反，注“遣使”同。}作\CJKunderwave{洛誥}。

洛誥\footnote{既成洛邑，將致政\CJKunderline{成王}，告以居洛之義。}


{\noindent\zhuan\zihao{6}\fzbyks 傳“\CJKunderline{召公}”至“\CJKunderline{成王}”。正義曰：上篇云：“三月戊申，太保朝至於洛，卜宅。厥既得卜，則經營。”是\CJKunderline{召公}先相宅則卜之。又云：“乙卯，\CJKunderline{周公}朝至於洛，則達觀於新邑營。”是\CJKunderline{周公}自後至，經營作之。\CJKunderline{召公}相洛邑，亦相成周，\CJKunderline{周公}營成周，亦營洛邑，各舉其一，互以相明。“卜”者，\CJKunderline{召公}卜也。\CJKunderline{周公}既至洛邑，案行所營之處，遣使以所卜吉兆逆告\CJKunderline{成王}也。案上篇傳云“王與\CJKunderline{周公}俱至”，何得\CJKunderline{周公}至洛逆告王者？王與\CJKunderline{周公}雖相與俱行，欲至洛之時，必\CJKunderline{周公}先到行處所，故得逆告也。顧氏云“\CJKunderline{周公}既至洛邑，乃遣以所卜吉兆來告於王”是也。經稱\CJKunderline{成王}言：“公既定宅，伻來，來視予卜休恆吉。”是以得吉兆告\CJKunderline{成王}也。上篇\CJKunderline{召公}以戊申至，\CJKunderline{周公}乙卯至，\CJKunderline{周公}在\CJKunderline{召公}後七日也。至洛較七日，其發鎬京或亦較七日。 \par}

{\noindent\zhuan\zihao{6}\fzbyks 傳“既成”至“之義”。正義曰：\CJKunderline{周公}攝政七年三月經營洛邑，既成洛邑，又歸向西都，其年冬將致政\CJKunderline{成王}，告以居洛之義，故名之曰\CJKunderwave{洛誥}，言以居洛之事告王也。篇末乃云“戊辰，王在新邑”，明戊辰已上皆是西都時所誥也。 \par}

{\noindent\shu\zihao{5}\fzkt “\CJKunderline{召公}”至“洛誥”。正義曰：序自上下相顧為文，上篇序云“\CJKunderline{召公}先相宅”，此承其下，故云“\CJKunderline{召公}既相宅”。\CJKunderline{召公}以三月戊申相宅而卜，\CJKunderline{周公}自後而往，以乙卯日至，經營成周之邑。\CJKunderline{周公}即遣使人來告\CJKunderline{成王}以\CJKunderline{召公}所卜之吉兆。及\CJKunderline{周公}將欲歸於\CJKunderline{成王}，乃陳本營洛邑之事，以告\CJKunderline{成王}。王因請教誨之言，\CJKunderline{周公}與王更相報答。史敘其事，作\CJKunderwave{洛誥}。史錄此篇，錄\CJKunderline{周公}與王相對之言，以為後法，非獨相宅告卜而已。但\CJKunderline{周公}因致政本說往前告卜，經文既具，故序略其事，直舉其發言之端耳。 \par}

\CJKunderline{周公}拜手稽首曰：“朕復子明辟。\footnote{\CJKunderline{周公}盡禮致敬，言我復還明君之政於子。子，\CJKunderline{成王}。年二十成人，故必歸政而退老。○闢，必亦反。}王如弗敢及天基命定命，\footnote{如，往也。言王往日幼少，不敢及知天始命周家安定天下之命，故己攝。}予乃胤保，大相東土，其基作民明闢。\footnote{我乃繼文武安天下之道，大相洛邑，其始為民明君之治。}


{\noindent\zhuan\zihao{6}\fzbyks 傳“\CJKunderline{周公}”至“退老”。正義曰：\CJKunderline{周公}還政而已，明暗在於人君，而云“復還明君之政”者，其意欲令王明，故稱“復子明辟”也。正以此年還政者，以\CJKunderline{成王}年已二十成人，故必歸政而退老也。傳說\CJKunderline{成王}之年，惟此而已。\CJKunderline{王肅}於\CJKunderwave{金縢}篇末云：“\CJKunderline{武王}年九十三而已，冬十一月崩。其明年稱元年，\CJKunderline{周公}攝政，遭流言，作\CJKunderwave{大誥}而東征。二年克殷，殺\CJKunderline{管叔}。三年歸，制禮作樂，出入四年，六年而成。七年營洛邑，作\CJKunderwave{康誥}、\CJKunderwave{召誥}、\CJKunderwave{洛誥}，致政\CJKunderline{成王}。然則\CJKunderline{武王}崩時，\CJKunderline{成王}年已十三矣。\CJKunderline{周公}攝政七年，\CJKunderline{成王}適滿二十。”孔於此言\CJKunderline{成王}年二十，則其義如\CJKunderline{王肅}也。又\CJKunderwave{家語}云：“\CJKunderline{武王}崩時，\CJKunderline{成王}年十三。”是孔之所據也。 \par}

{\noindent\zhuan\zihao{6}\fzbyks 傳“如往”至“己攝”。正義曰：“如，往”，\CJKunderwave{釋詁}文。“及”訓與也，言王往日幼少，志意未成，不敢與知上天始命我周家安定天下之命，故己攝也。天命周家安定天下者，必令天下太平，乃為安定。\CJKunderline{成王}幼少，未能使之安定，故不敢與知之，\CJKunderline{周公}所以攝也。 \par}

{\noindent\zhuan\zihao{6}\fzbyks 傳“我乃”至“之治”。正義曰：“胤”訓繼也，\CJKunderline{文王}受命，\CJKunderline{武王}伐紂，意在安定天下。天下未得安定，故\CJKunderline{周公}言我乃繼續文武安定天下之道，大相洛邑之地，其處可行教化，始營此都，為民明君之政治。言欲為民明君，其意當在此。 \par}

{\noindent\shu\zihao{5}\fzkt “\CJKunderline{周公}”至“民明闢”。正義曰：\CJKunderline{周公}將反歸政，陳\CJKunderline{成王}將居其位，\CJKunderline{周公}拜手稽首，盡禮致敬於王，既拜乃興而言曰，我今復還子明君之政。言王往日幼少，其志意未成，不敢及知天之始命我周家安定天下之命，故我攝王之位，代王為治。我乃繼\CJKunderline{文王}、\CJKunderline{武王}安定天下之道，以此故大視東土洛邑之居，其始欲王居之，為民明君之治。言欲為民明君，必當治土中，故為王營洛邑也。 \par}

予惟乙卯，朝至於洛師。\footnote{致政在冬，本其春來至洛眾，說始卜定都之意。}我卜河朔黎水，我乃卜澗水東、瀍水西，惟洛食。\footnote{我使人卜河北黎水上，不吉。又卜澗瀍之間，南近洛，吉。今河南城也。卜必先墨畫龜，然後灼之，兆順食墨。○河朔，朔北也。瀍，直連反。近，附近之近。}我又卜瀍水東，亦惟洛食。伻來以圖及獻卜。”\footnote{今洛陽也。將定下都，遷殷頑民，故並卜之。遣使以所卜地圖及獻所卜吉兆，來告\CJKunderline{成王}。○伻，普耕反，徐敷耕反，又甫耕反，下同。}


{\noindent\zhuan\zihao{6}\fzbyks 傳“致政”至“之意”。正義曰：下文總結\CJKunderline{周公}攝政之事云“在十有二月”，是“致政在冬”也。“在冬”，發言嫌此事是冬，故辨之云“本其春來至洛眾”，追說始卜定都之意也。\CJKunderline{周公}至洛之時，庶殷已集於洛邑，故云“至於洛師”。 \par}

{\noindent\zhuan\zihao{6}\fzbyks 傳“我使”至“食墨”。正義曰：嫌\CJKunderline{周公}自卜，故云“我使人”，謂使\CJKunderline{召公}也。案上篇\CJKunderline{召公}至洛，其日即卜，而得“卜河朔黎水”者，以地合龜，非就地內，此言所卜三處皆一時事也。“黎水”之下不言吉凶者，“我乃”是改卜之辭，明其不吉乃改，故知“卜河北黎水之上，不吉”也。\CJKunderline{武王}定鼎於郟鄏，已有遷都之意，而先卜黎水上者，以帝王所都，不常厥邑，夏殷皆在河北，所以博求吉地，故令先卜河北，不吉乃卜河南也。其“卜澗瀍之間，南近洛，吉。今河南城也”，基趾仍在，可驗而知。所卜黎水之上，其處不可知矣。凡卜之者，必先以墨畫龜，要坼依此墨，然後灼之求其兆，順食此墨畫之處，故云“惟洛食。”顏氏云：“先卜河北黎水者，近於紂都，為其懷土重遷，故先卜近以悅之。”用鄭康成之說，義或然也。 \par}

{\noindent\zhuan\zihao{6}\fzbyks 傳“今洛”至“\CJKunderline{成王}”。正義曰：洛陽即成周，敬王自王城遷而都之。\CJKunderwave{春秋}昭三十二年“城成周”是也。\CJKunderline{周公}慮此頑民未從周化，故既營洛邑，將定下都，以遷殷之頑民，故命\CJKunderline{召公}即並卜之。\CJKunderline{周公}既至，即遣使以所卜地圖及獻所卜吉兆，來告於\CJKunderline{成王}。言己重其事，並獻卜兆者，使王觀兆知其審吉也。 \par}

{\noindent\shu\zihao{5}\fzkt “予惟”至“獻卜”。正義曰：\CJKunderline{周公}追述立東都之事，我惟以七年三月乙卯之日，朝至於洛邑眾作之處，經營此都。其未往之前，我使人卜河北黎水之上，不得吉兆。乃卜澗水東、瀍水西，惟近洛，而其兆得吉，依規食墨。我亦使人卜瀍水東，亦惟近洛，其兆亦吉，依規食墨。我以乙卯至洛，我即使人來以所卜地圖及獻所卜吉兆於王。言卜吉立此都，王宜居之為治也。 \par}

王拜手稽首曰：“公不敢不敬天之休，來相宅，其作周匹休。\footnote{\CJKunderline{成王}尊敬\CJKunderline{周公}，答其拜手稽首而受其言。述而美之，言公不敢不敬天之美，來相宅，其作周以配天之美。}公既定宅，伻來，來視予卜休恆吉。我二人共貞。\footnote{言公前已定宅，遣使來，來視我以所卜之美、常吉之居，我與公共正其美。○貞，正也，馬云：“當也。”}公其以予萬億年敬天之休。”\footnote{公其當用我萬億年敬天之美。十千為萬，十萬為億，言久遠。}拜手稽首誨言。\footnote{\CJKunderline{成王}盡禮致敬於\CJKunderline{周公}，求教誨之言。○盡，子忍反。}


{\noindent\zhuan\zihao{6}\fzbyks 傳“\CJKunderline{成王}”至“之美”。正義曰：拜手稽首，施於極敬。哀十七年\CJKunderwave{左傳}云：“非天子，寡君無所稽首。”諸侯小事大尚不稽首，況於臣乎？\CJKunderline{成王}尊敬\CJKunderline{周公}，答言其拜手稽首而受其言。又述而美之，天命文武使王天下，是天之美事，言公不敢不敬天之美，來相洛邑之宅。 \par}

{\noindent\zhuan\zihao{6}\fzbyks 傳“言公”至“其美”。正義曰：\CJKunderline{周公}追述往前遣使獻卜，故\CJKunderline{成王}複述公言。言公前已定宅，遣使來，來視我所卜之吉兆、常吉之居。自言前已知其卜，既有此美，我當與公二人共正其美意。欲留公輔己，共公正此美事。“來來”重文者，上“來”言使來，下“來”為視我卜也。鄭云：“伻來來者，使二人也。”與孔意異。 \par}

{\noindent\zhuan\zihao{6}\fzbyks 傳“公其”至“久遠”。正義曰：言居洛為治，可以永久，公意其當用我使萬億年敬天之美，言公欲令己祚胤久遠，美公意之深也。\CJKunderwave{王制}云：“方百里者，為方十里者百，為田九十億畝。”方里者萬，則是為田九百萬畝。今\CJKunderwave{記}乃云“九十億畝”，是名十萬為億也。\CJKunderwave{楚語}云“百姓、千品、萬官、億醜”，每數相十，是古十萬曰億。今之算術乃萬萬為億也。 \par}

{\noindent\zhuan\zihao{6}\fzbyks 傳“\CJKunderline{成王}”至“之言”。正義曰：此一段史官所錄，非王言也。王求教誨之言，必有求教誨之辭，史略取其意，故直云“誨言”。為求誨言而拜，故言“\CJKunderline{成王}盡禮致敬於\CJKunderline{周公}，求教誨之言”也。 \par}

{\noindent\shu\zihao{5}\fzkt “王拜手”至“誨言”。正義曰：\CJKunderline{成王}尊敬\CJKunderline{周公}，故亦盡禮致敬，拜手稽首，乃受公之語，述公之美曰：“不敢不敬天之美，來至洛相宅，其意欲作周家配天之美故也。公既定洛邑，即使人來告，亦來視我以所卜之美、常吉之居，我當與公二人共正其美。公定其宅，其當用我萬億年敬天之美故也。”王既言此，又拜手稽首於\CJKunderline{周公}，求教誨之言。 \par}

\CJKunderline{周公}曰：“王肇稱殷禮，祀於新邑，咸秩無文。\footnote{言王當始舉殷家祭祀，以禮典祀於新邑，皆次秩不在禮文者而祀之。}予齊百工，伻從王於周。予惟曰：‘庶有事。’\footnote{我整齊百官，使從王於周，行其禮典。我惟曰：‘庶幾有善政事。’}今王即命曰：‘記功，宗以功，作元祀。’\footnote{今王就行王命於洛邑，曰：“當記人之功，尊人亦當用功大小為序，有大功則列大祀。”謂功施於民者。○曰記，上音越，一音人實反。}


{\noindent\zhuan\zihao{6}\fzbyks 傳“言王”至“祀之”。正義曰：於時制禮已訖，而云“殷禮”者，此“殷禮”即\CJKunderline{周公}所制禮也。雖有損益，以其從殷而來，故稱“殷禮”。猶上篇云“庶殷”，“本其所由來”，孔於上傳已具，故於此不言。必知殷禮即周禮者，以此云“祀於新邑”，即下文“烝祭歲”也，既用“騂牛”，明用周禮。云“始”者，謂於新邑始為此祭。顧氏云：“舉行殷家舊祭祀，用周之常法。”言周禮即殷家之舊禮也。\CJKunderline{鄭玄}云：“王者未制禮樂，恆用先王之禮樂。”是言伐紂以來，皆用殷之禮樂，非始\CJKunderline{成王}用之也。\CJKunderline{周公}制禮樂既成，不使\CJKunderline{成王}即用周禮，仍令用殷禮者，欲待明年即取，告神受職，然後班行周禮。班訖始得用周禮，故告神且印用殷禮也。孔義或然，故復存之。神數多而禮文少，應祭之神名有不在禮文者，故令皆次秩不在禮文而應祀者，皆舉而祀之。 \par}

{\noindent\zhuan\zihao{6}\fzbyks 傳“我整”至“政事”。正義曰：時\CJKunderline{成王}未有留公之意，公以\CJKunderline{成王}初始即政，自慮百官不齊，故雖即致政，猶欲整齊百官，使從王於周，謂從至新邑，行其典禮。\CJKunderline{周公}以\CJKunderline{成王}賢君，今覆成長，故言“我惟曰：‘庶幾有善政事。’”言己私為此言，冀王為政善也。 \par}

{\noindent\zhuan\zihao{6}\fzbyks 傳“今王”至“民者”。正義曰：記臣功者是人主之事，故言“今王就行王命於洛邑”，謂正位為王，臨察臣下，知其有功以否。恐王輕忽此事，故曰“當記人之功”。更言“曰”者，所以致殷勤也。尊人必當用功大小為次序，令功大者居上位，功小者處下位也。“有大功則列為大祀”，謂有殊功，堪載祀典者。\CJKunderwave{祭法}云：“聖王之制祭祀也，法施於民則祀之，以死勤事則祀之，以勞定國則祀之，能御大災則祀之，能捍大患則祀之。”是為大祀“謂功施於民”者也。或時立其祀配享廟廷，亦是也。 \par}

惟命曰：‘汝受命篤，弼丕視功載，乃汝其悉自教工。’\footnote{惟天命我周邦，汝受天命厚矣，當輔大天命，視群臣有功者記載之，乃汝新即政，其當儘自教眾官，躬化之。}孺子其朋，孺子其朋，其往。\footnote{少子慎其朋黨，少子慎朋黨，戒其自今已往。}無若火始焰焰，厥攸灼敘，弗其絕。\footnote{言朋黨敗俗，所宜禁絕。無令若火始然，焰焰尚微，其所及，灼然有次序，不其絕。事從微至著，防之宜以初。○焰音豔。“敘”絕句，馬讀“敘”句字屬下。令，力呈反。}


{\noindent\zhuan\zihao{6}\fzbyks 傳“惟天”至“化之”。正義曰：“惟天命我周邦”，謂天命我文武，故及汝\CJKunderline{成王}復受天命為天子，是天之恩德深厚矣。天以厚德被汝，汝當輔大天命，任賢使能，行合天意，是輔大天也。汝當輔大天命，故宜視群臣有功者記載之，覆上“記功，宗以功”言之也。欲令群臣有功，必須躬自教化之在於初始，故言“乃汝新即政，其當儘自教眾官”。欲令王“躬化之”者，正己之身，使群臣法之，非謂以辭化之也。言“儘自教”者，政有大小，恐王輕大略小，令王儘自親化之。言“惟命曰”，亦是致殷勤。“乃”者，緩辭也。義異上句，故言“乃”耳。\CJKunderline{王肅}云：“此其儘自教百官，謂正身以先之。” \par}

{\noindent\zhuan\zihao{6}\fzbyks 傳“少子”至“已往”。正義曰：鄭云：“孺子，幼少之稱，謂\CJKunderline{成王}也。”此上皆雲\CJKunderline{成王}，此句特言少子者，以明朋黨敗俗，為害尢大，恐年少所忽，故特言“孺子”也。“朋黨”謂臣相朋黨。“慎其朋黨”，令禁絕之。“戒其自今已往”，謂從即政以後，常以此事為戒也。 \par}

{\noindent\zhuan\zihao{6}\fzbyks 傳“言朋”至“以初”。正義曰：“無令若火始然”，以喻無令朋黨始發。若火既然，初雖焰焰尚微，其火所及，灼然有次序，不其復可絕也。以喻朋黨若起，漸漸益大，群黨既成，不可復禁止也。“事從微至著，防之宜以初”，謂朋黨未發之前，防之使不發。 \par}

厥若彝，及撫事，如予。惟以在周工，\footnote{其順常道，及撫國事，如我所為，惟用在周之百官。}往新邑，伻鄉即有僚，明作有功，惇大成裕，汝永有辭。”\footnote{往行政化於新邑，當使臣下各鄉就有官，明為有功，厚大成寬裕之德，則汝長有嘆譽之辭於後世。○向，許亮反，注同。惇，都混反。}

{\noindent\zhuan\zihao{6}\fzbyks 傳“其順”至“百官”。正義曰：考古依法，為“順常道”。號令治民，為“撫國事”。\CJKunderline{周公}大聖，動成軌則，“如我所為”，謂如攝政之時事所施為也。惟當用我所為在周之百官，令其行\CJKunderline{周公}之道法於百官也。 \par}

{\noindent\zhuan\zihao{6}\fzbyks 傳“往行”至“後世”。正義曰：此時在西都戒王，故云“往行政化於新邑”。當使臣下各鄉就所有之官，令其各守其職，思不出其位，自當陳力就列，明為有功。在官者當以褊小急躁為累，故令臣下厚大成寬裕之德。臣下既賢，君必明聖，則汝長有嘆譽之辭於後世矣。今\CJKunderwave{周頌}所歌即嘆譽\CJKunderline{成王}之辭也。 \par}

{\noindent\shu\zihao{5}\fzkt “\CJKunderline{周公}”至“有辭”。正義曰：王求教誨之言，公乃誨之。\CJKunderline{周公}曰：“王居此洛邑，當始舉殷家祭祀以為禮典，祀於洛之新邑，皆次秩在禮無文法應祀者，亦次秩而祀之。我雖致政，為王整齊百官，使從王於周，行其禮典。若能如此，我惟曰：‘庶幾有善政事。’今王就行王命於洛邑，曰：‘王當記人之功，尊人亦當用功大小為次序，有大功者則列為大祀。’”又申述所以祀神記臣功者。“政事由臣而立，惟天命我周邦之故，曰：‘汝受天命厚矣，當輔大天命，故須視群臣有功者記載之。君知臣功，則臣皆盡力。欲令群臣盡力，宜於初即教之。乃汝新始即政，其當儘自教誨眾官。’”令王躬自化之，使之立功。又以朋黨害政，尤宜禁絕，故丁寧戒之：“少子慎其朋黨，少子慎其朋黨，戒其自今已往。”令常慎此朋黨之事。“若欲絕止，禁其未犯，無令若火始然。焰焰尚微，火既然焰，其火所及，將灼然有次序矣，不其復可絕也。汝\CJKunderline{成王}其當順此常道，及撫循國事，如我攝政所為。惟當用我此事，在周之百官則當畏服，各立功矣。汝當以此往行政化於新邑，當使臣下百官各向就有官，明為有功，厚大成寬裕之德，則汝長有嘆譽之辭於後世”。此\CJKunderline{周公}誨王之言也。 \par}

公曰：“已！汝惟衝子惟終。\footnote{已乎！汝惟童子，嗣父祖之位，惟當終其美業。}汝其敬識百辟享，亦識其有不享。享多儀，儀不及物，惟曰不享。\footnote{奉上謂之享。言汝為王，其當敬識百君諸侯之奉上者，亦識其有違上者。奉上之道多威儀，威儀不及禮物，惟曰不奉上。}惟不役志於享，凡民惟曰不享，惟事其爽侮。\footnote{言人君惟不役志於奉上，則凡人化之，惟曰不奉上矣。如此則惟政事其差錯侮慢不可治理。}


{\noindent\zhuan\zihao{6}\fzbyks 傳“已乎”至“美業”。正義曰：\CJKunderline{周公}止而復言，故更言“公曰”。“已乎”者，道前言已如是矣，為後言發端也。“童子”者，言其年幼而任重。“嗣父祖之位，當終其美業”，能致太平，是終之也。 \par}

{\noindent\zhuan\zihao{6}\fzbyks 傳“奉上”至“奉上”。正義曰：“享”訓獻也，獻是奉上之辭，故“奉上謂之享”。百官諸侯上事天子，凡所恭承皆是奉上，非獨朝覲貢獻乃為奉上。\CJKunderline{鄭玄}專以朝聘說之，理未盡也。言汝為王當敬識百官諸侯之奉上者，亦識其有違上者，察其恭承王命如法以否，奉上違上皆須記之。奉上者當以禮接之，違上者當以刑威之，所謂賞慶刑威。為君之道，奉上之道，其事非一，故云“多威儀”。威儀既多，皆須合禮，其威儀不及禮物，惟曰不奉上矣。謂旁人觀之，亦言其不奉上也。鄭云：“朝聘之禮至大，其禮之儀不及物，所謂貢篚多而威儀簡也。威儀既簡，亦是不享也。” \par}

{\noindent\shu\zihao{5}\fzkt “公曰”至“爽侮”。正義曰：\CJKunderline{周公}復誨王曰：“嗚呼！前言已如是。”更復教誨：“汝惟童子，嗣父祖之位，惟當終其美業。天子居百官諸侯之上，須知臣下恭之與慢。奉上謂之享，汝為天子，其當恭敬記識百官諸侯奉上者，亦當記識其有不奉上者。奉上之道多威儀，威儀不及禮物，則人惟曰不奉上之道矣。所以須記之者，百官諸侯為下民之君，惟為政教不肯役用其志於此奉上之事，則凡民化之，亦惟曰不奉上矣。百官不承天子，民復不奉百官，上下不相畏敬，惟政事其皆差錯侮慢不可治理矣。故天子須知百官奉上與否也。” \par}

乃惟孺子頒，朕不暇聽。朕教汝於棐民彝。\footnote{我為政常若不暇，汝為小子當分取我之不暇而行之，聽我教汝於輔民之常而用之。○頒音班，徐甫雲反，馬云：“猶也。”棐音匪，又芳鬼反。}汝乃是不\xpinyin*{蘉}，乃時惟不永哉！\footnote{汝乃是不勉為政，汝是惟不可長哉！欲其必勉為可長。○蘉，徐莫剛反，又武剛反，馬云：“勉也。”}

{\noindent\zhuan\zihao{6}\fzbyks 傳“我為”至“用之”。正義曰：“為政常若不暇”，謂居攝時也。聖人為政，務在化人，雖復治致太平，猶恨意之不盡，故謙言己所不暇，若言猶有美事未得施者然。故戒之\CJKunderline{成王}：“汝惟小子，當分取我之不暇而行之。”言己所不暇行者，欲令\CJKunderline{成王}勉行之。\CJKunderline{鄭玄}云：“\CJKunderline{成王}之才，\CJKunderline{周公}倍之，猶未而言分者，誘掖之言也。”生民之為業，雖復志有經營，不能獨自成就，須王者設教以輔助之。“聽我教汝輔民之常法而用之”，謂用善政以安民。\CJKunderwave{說文}云：“頒，分也。” \par}

{\noindent\zhuan\zihao{6}\fzbyks 傳“汝乃”至“可長”。正義曰：\CJKunderline{成王}言“公其以予萬億年”，言欲己長久也，故\CJKunderline{周公}於此戒之：“汝乃於是不勉力為政，汝惟不可長哉！”欲其必勉力勤行政教，為可長久之道，然後可至萬億年耳。“醟”之為勉，相傳訓也。鄭、王皆以為勉。 \par}

篤敘乃正父，罔不若予，不敢廢乃命。\footnote{厚次序汝正父之道而行之，無不順我所為，則天下不敢棄汝命，常奉之。}汝往敬哉！茲予其明農哉！彼裕我民，無遠用戾。”\footnote{汝往居新邑，敬行教化哉！如此我其退老，明教農人以義哉！彼天下被寬裕之政，則我民無遠用來。言皆來。○被，皮寄反，又彼美反。}

{\noindent\zhuan\zihao{6}\fzbyks 傳“厚次”至“奉之”。正義曰：“正父”謂\CJKunderline{武王}，言其德正，故稱“正父”。“厚次序汝正父之道而行之”，令其為\CJKunderline{武王}之政也。\CJKunderline{武王}、\CJKunderline{周公}俱是大聖，無不順我所為。又令法\CJKunderline{周公}之道，既言法\CJKunderline{武王}，又法\CJKunderline{周公}，則天下不敢棄汝命，常奉行之。 \par}

{\noindent\zhuan\zihao{6}\fzbyks 傳“汝往”至“皆來”。正義曰：歸其王政令，汝往居新邑，敬行教化哉！公既歸政，則身當無事，如此我其退老於州里，明教農人以義哉！又令\CJKunderline{成王}行寬裕之政，以治下民。民被寬裕之政，則天下之民無問遠近者，用來歸王，言遠處皆來也。上文使之“惇大成裕”，故此言裕政來民結上事也。\CJKunderline{伏生}\CJKunderwave{書傳}稱，禮致仕之臣，教於州里，大夫為父師，士為少師，朝夕坐於門塾，而教出入之子弟。是“教農人以義”也。 \par}

{\noindent\shu\zihao{5}\fzkt “乃惟”至“用戾”。正義曰：又曰：“己居攝之時，為政常若不暇，汝惟小子，當分取我之不暇而施行之。又聽我教汝於輔民之常而用之。汝乃於是事不勉力為政，則汝是惟不可長久哉！必須勉力為之，乃可長久。此所言皆是汝父所行，汝欲勉之，但厚次序汝正父之道而行之，無不順我所為，則天下不敢棄廢汝命，必常奉而行之。汝往居新邑，敬行教化哉！如此我其退老，明教農人以義哉！汝若能使彼天下之民被寬裕之政，則我天下之民無問遠近者，悉皆用來歸汝矣。” \par}

王若曰：“公，明保予衝子。\footnote{\CJKunderline{成王}順\CJKunderline{周公}意，請留之自輔。言公當明安我童子，不可去之。}公稱丕顯德，以予小子揚\CJKunderline{文}、\CJKunderline{武}烈，\footnote{言公當留，舉大明德，用我小子襃揚文武之業而奉順天。○襃，薄謀反，\CJKunderwave{切韻}博毛反。}奉答天命，和恆四方民，居師。\footnote{又當奉當天命，以和常四方之民，居處其眾。}惇宗將禮，稱秩元祀，咸秩無文。\footnote{厚尊大禮，舉秩大祀，皆次秩無禮文而宜在祀典者，凡此待公而行。}


{\noindent\zhuan\zihao{6}\fzbyks 傳“\CJKunderline{成王}”至“去之”。正義曰：\CJKunderline{成王}以\CJKunderline{周公}誨己為善，順\CJKunderline{周公}之意，示己欲行善政，而請留之自輔。王以公若舍我而去，則已政暗而治危，故云“公當明安我童子，不可去”也。 \par}

{\noindent\zhuan\zihao{6}\fzbyks 傳“言公”至“順天”。正義曰：文武受命，功德盛隆，\CJKunderline{成王}自量己身不能繼業，言公當留，舉大明德，以佑助我。“用我小子褒揚文武之業而奉順天”者，下句“奉答天命”是也。孔分經為傳，故探取下句以申之。 \par}

{\noindent\zhuan\zihao{6}\fzbyks 傳“又當”至“其眾”。正義曰：天命周家，欲令民治，故“又當奉當天命，以和常四方之民，居處其眾”也。“奉當”者，尊天意，使允當天心，和協民心，使常行善也。“居處其眾”，使之安土樂業也。 \par}

{\noindent\zhuan\zihao{6}\fzbyks 傳“厚尊”至“而行”。正義曰：\CJKunderwave{釋詁}云：“將，大也。”“厚尊大禮”，謂祭祀之禮。\CJKunderwave{祭統}云：“禮有五經，莫重於祭。”是祭禮最尊大。公誨\CJKunderline{成王}，令“肇稱殷禮，祀於新邑，咸秩無文”，欲答公誨己之事，還述公辭：“舉秩大祀，皆次秩無禮文而宜在祀典者。”其祀事非我所為，凡此皆待公而行者也。言公不可舍我以去也。 \par}

惟公德明，光於上下，勤施於四方。\footnote{言公明德光於天地，勤政施於四海，萬邦四夷服仰公德而化之。}旁作穆穆迓衡，不迷文武勤教，\footnote{四方旁來為敬敬之道，以迎太平之政，不迷惑於文武所勤之教。言化治。○旁，步光反。迓，五嫁反，馬、鄭、王皆音魚據反。}予衝子夙夜毖祀。”\footnote{言政化由公而立，我童子徒早起夜寐，慎其祭祀而已。無所能。}

{\noindent\zhuan\zihao{6}\fzbyks 傳“言公”至“化之”。正義曰：此與下經皆追述居攝時事。\CJKunderwave{堯典}訓“光”為充，此“光”亦為充也。言公之明德充滿天地，即\CJKunderwave{堯典}“格於上下”，勤政施於四方，即\CJKunderwave{堯典}“光被四表”也，意言萬邦四夷皆服仰公德而化之。上言待公乃行之，此言公有是德，言其將來，說其已然，所以深美公也。 \par}

{\noindent\zhuan\zihao{6}\fzbyks 傳“四方”至“化洽”。正義曰：上言施化在公，此言民化公德，四方旁來為敬敬之道，民皆敬鄉公以迎太平之政。言“迎”者，公政從上而下，民皆自下迎之，言其慕化速也。文武勤行教化，欲以教訓利民，民蒙公化，識文武之心，不復迷惑文武所勤之教，言公居攝之時，政化已洽於民也。 \par}

{\noindent\zhuan\zihao{6}\fzbyks 傳“言政”至“所能”。正義曰：此述留公之意，陳自今已後之事。言公若留住，政化由公而立。我童子徒早起夜寐，慎其祭祀而已。於政事無所能，欲惟典祭祀，以政事委公。襄二十六年\CJKunderwave{左傳}云，衛獻公使與寧喜言曰：“苟得反國，政由寧氏，祭則寡人。”亦猶是也。 \par}

{\noindent\shu\zihao{5}\fzkt “王若”至“毖祀”。正義曰：王以\CJKunderline{周公}將退，因誨之而請留公，王順\CJKunderline{周公}之意而言曰：“公當留住而明安我童子，不可去也。所以不可去者，當舉行大明之德，用使我小子褒揚文武之業，而奉當天命，以和常四方之民，居處其眾故也。其厚尊大禮，謂舉秩大祀，皆次秩禮所無文者而皆祀之。凡此皆待公而行，非我能也。”更述居攝時事：“惟公明德光於天地，勤政施於四方，使四方旁來為敬敬之道，以迎太平之政，下民皆不復迷惑於文武所勤之教。”言公化洽使如此也。“今若留輔我童子，惟當早起夜寐，慎其祭祀而已”。言政化由公而立，我無所能也。 \par}

王曰：“公功棐迪篤，罔不若時。”\footnote{公之功輔道我已厚矣，天下無不順而是公之功。}

{\noindent\zhuan\zihao{6}\fzbyks 傳“公之”至“之功”。正義曰：王意言公之居攝，天下若為非，則可舍我而去。公之居攝，天下無不順而是公之功，不可舍我去。 \par}

{\noindent\shu\zihao{5}\fzkt “王曰公功”至“若時”。正義曰：王又重述前言，還說居攝時事也。曰：“公之功輔道我已厚矣，天下無有不順而是公之功者，公所以須留也。” \par}

王曰：“公，予小子其退即闢於周，命公後。\footnote{我小子退坐之後，便就君於周，命正公後，公當留佑我。}四方迪亂，未定於宗禮，亦未克敉公功。\footnote{言四方雖道治，猶未定於尊禮。禮未彰，是亦未能撫順公之大功。明不可以去。○敉，亡婢反。治，直吏反，下同。}迪將其後，監我士師工，\footnote{公留教道，將助我其今已後之政，監篤我政事眾官。委任之言。○監，工銜反，注同。}誕保\CJKunderline{文}、\CJKunderline{武}受民亂，為四輔。”\footnote{太安文武所受之民治之，為我四維之輔。明當依倚公。}


{\noindent\zhuan\zihao{6}\fzbyks 傳“我小”至“佑我”。正義曰：“退”者，退朝也。\CJKunderline{周公}於時令\CJKunderline{成王}坐王位而以政歸之，\CJKunderline{成王}順\CJKunderline{周公}言受其政也。言我小子退坐之後，便就君位於周。“周”謂洛邑，許其從公言，適洛邑而行新政也。古者臣有大功，必封為國君，今\CJKunderline{周公}將欲退老，故命立公後，使公子\CJKunderline{伯禽}為國君，公當留佑我。\CJKunderline{王肅}云：“\CJKunderline{成王}前春亦俱至洛邑，是顧無事，既會而還宗周。\CJKunderline{周公}往營成周，還來致政\CJKunderline{成王}也。” \par}

{\noindent\zhuan\zihao{6}\fzbyks 傳“言四”至“以去”。正義曰：王意恐公意以四方既定，不須更留，故謂公云，四方雖已道治，而猶未能定於尊大之禮。言其禮樂未能彰明也。禮既未彰，是天下之民亦未能撫安順行公之大功，公當待其禮法明，公功順乃可去耳。明今不可以去。 \par}

{\noindent\zhuan\zihao{6}\fzbyks 傳“大安”至“倚公”。正義曰：文武受民之於天下，今大安文武所受之民，助我治之，為我四維之輔，明己當依倚公也。“維”者，為之綱紀，猶如用繩維持之。\CJKunderwave{文王世子}云“設四輔”，謂設眾官為四方輔助。\CJKunderline{周公}一人，事無不統，故一人為四輔。\CJKunderwave{管子}云：“四維不張，國乃滅亡。”傳取\CJKunderwave{管子}之意，故言“四維之輔”也。 \par}

{\noindent\shu\zihao{5}\fzkt “王曰公予”至“四輔”。正義曰：王呼\CJKunderline{周公}曰：“我小子其退此坐，就為君於周。”謂順公之言，行天子之政於洛邑也。“至洛邑當命公後，立公之世子為國君，公當留輔我也。公之攝政，四方雖已道治理，猶自未能定於尊禮，是亦未能撫順公之大功。公當待其定大禮，順公之大功，此時未可去也。公當留教道，將助我其今已後之政，監篤我政事眾官，以此大安文武所受之民而治之，為我四維之輔助”。明己當依倚公也。 \par}

王曰：“公定，予往已。公功肅將祗歡，\footnote{公留以安定我，我從公言，往至洛邑已矣。公功以進大，天下咸敬樂公功。○樂音洛。}公無困哉！我惟無斁其康事，公勿替刑，四方其世享。”\footnote{公必留，無去以困我哉！我惟無厭其安天下事。公勿去以廢法，則四方其世世享公之德。○斁音亦。厭，於豔反。}


{\noindent\zhuan\zihao{6}\fzbyks 傳“公留”至“公功”。正義曰：讀文以“公定”為句，王稱“定”者，言定己也，故傳言“公留以安定我”，“我”字傳加之。“我從公言”，是經之“予”也。“往至洛邑已矣”，言已順從公命，受歸政也。“公功已進大，天下咸敬樂公之功”，亦謂居攝時也。\CJKunderwave{釋詁}云：“肅，進也。” \par}

{\noindent\zhuan\zihao{6}\fzbyks 傳“公必”至“之德”。正義曰：王言己才智淺短，公去則困，故請公“無去以困我哉”。我意欲致太平，惟無厭倦其安天下之事，是以留公，公勿去以廢治國之法，則天下四方之民蒙公之恩，其世世享公之德。“享”謂荷負之。 \par}

{\noindent\shu\zihao{5}\fzkt “王曰公定”至“世享”。正義曰：王又呼公：“公留以安定我，我從公言，往至洛邑已矣。公功已進且大矣，天下皆樂公之功，敬而歡樂。公必留，無去以困我哉！公留助我，我惟無厭其安天下之事。公勿去以廢法，則四方之民其世世享公之德矣。” \par}

\CJKunderline{周公}拜手稽首曰：“王命予來，承保乃\CJKunderline{文祖}受命民，\footnote{拜而後言，許\CJKunderline{成王}留。言王命我來，承安汝文德之祖\CJKunderline{文王}所受命之民，是所以不得去。}越乃光烈考\CJKunderline{武王}，弘朕恭。\footnote{於汝大業之父\CJKunderline{武王}，大使我恭奉其道。敘\CJKunderline{成王}留己意。}孺子來相宅，其大惇典殷獻民，\footnote{少子今所以來相宅於洛邑，其大厚行典常於殷賢人。}亂為四方新闢，作周恭先。\footnote{言當治理天下，新其政化，為四方之新君，為周家見恭敬之王，後世所推先也。}


{\noindent\zhuan\zihao{6}\fzbyks 傳“拜而”至“得去”。正義曰：“拜”是從命之事，故云“拜而後言，許\CJKunderline{成王}留”也。以“退”為去，以“留”為來，故言“王令我來”，來居臣位，為太師也。“承安汝文德之祖\CJKunderline{文王}所受命之民”，天命\CJKunderline{文王}，使為民主，天以民命\CJKunderline{文王}，故民是“\CJKunderline{文王}所受命之民”。“承安”者，承\CJKunderline{文王}之意，安定此民。言王之留己，乃為此事，其事既大，是所以不得去也。 \par}

{\noindent\zhuan\zihao{6}\fzbyks 傳“於汝”至“己意”。正義曰：於汝\CJKunderline{成王}大功業之父\CJKunderline{武王}，王意大使我恭奉其道，敘\CJKunderline{成王}留已之意也。王於\CJKunderline{文王}、\CJKunderline{武王}，皆欲令\CJKunderline{周公}奉其道，安其民，其意一也，\CJKunderline{周公}分言之耳。承安其\CJKunderline{文王}之民，恭奉其\CJKunderline{武王}之道，互相通也。 \par}

{\noindent\zhuan\zihao{6}\fzbyks 傳“少子”至“賢人”。正義曰：“少子”者，呼\CJKunderline{成王}之辭。言我“今所以來相宅於洛邑”者，欲令王居洛，其大厚行典常於殷賢人。而據洛為政，故言“來”。訓“典”為常，故連言“典常”，言其行常道也。周受於殷，故繼之於殷，人有賢性，故稱“賢人”。 \par}

{\noindent\zhuan\zihao{6}\fzbyks 傳“言當”至“推先”。正義曰：\CJKunderwave{易}稱“日新之謂盛德”，雖舊有美政，令王更復新之。言當治理天下，新其政化，為四方之新君，與後人為軌訓，為周家見恭敬之王，後世所推先也。謂周家後世子孫，有德之王被人恭敬推先王。戒\CJKunderline{成王}使為善政，令后王崇重之。 \par}

曰，‘其自時中乂，萬邦咸休，惟王有成績。\footnote{曰，其當用是土中為治，使萬國皆被美德，如此惟王乃有成功。}予旦以多子越御事，篤前人成烈，答其師，作周孚先。’\footnote{我旦以眾卿大夫於御治事之臣，厚率行先王成業，當其眾心，為周家立信者之所推先。}

{\noindent\zhuan\zihao{6}\fzbyks 傳“曰其”至“成功”。正義曰：重以誨王，成其上事，故言“曰”以起之。 \par}

{\noindent\zhuan\zihao{6}\fzbyks 傳“我旦”至“推先”。正義曰：“旦”是\CJKunderline{周公}之名，故自稱“我旦”也。“子”者，有德之稱，大夫皆稱“子”，故以“多子”為眾卿大夫。同欲令\CJKunderline{成王}行善政，為後世賢王所推先。公與群臣盡誠節，為後世賢臣所推先。故欲以眾卿大夫及於御治事之臣，深厚率行先王之業，使當其人眾之心，為周家後世賢臣立信者之所推先也。傳於此不言“後世”，從上省文也。於君言“見恭敬”，於臣言“立信”者，以君尊言人敬，臣卑言自立信，因其所宜以設文也。 \par}

{\noindent\shu\zihao{5}\fzkt “\CJKunderline{周公}”至“孚先”。正義曰：\CJKunderline{周公}拜手稽首，盡禮致敬，許王之留，乃興而為言曰：“王今命我來居臣位，承安汝文德之祖\CJKunderline{文王}所受命之民，令我繼文祖大業，我所以不得去也。又於汝大業父\CJKunderline{武王}，大使我恭奉其道，王意以禮留我，其事甚大，我所以為王留也。”公呼\CJKunderline{成王}云：“小子今所以來相宅於洛邑者，欲其大厚行常道於殷賢人。王當治理天下，新其政化，為四方之新君，為周家後世見恭敬之王所推先也。”重誨王曰：“其當用是土中為治，使萬國皆被美德，如此惟王乃有成功也。”公自稱名曰：“若王居洛邑，則我旦以多眾君子卿大夫等及於御治事之臣，厚率行前人先王成業，使當其眾心，為周家後世人臣立信者之所推先。”言我留輔王，使君臣皆為後世所推先，期於上下俱顯也。 \par}

考朕昭子刑，乃單\CJKunderline{文祖}德。伻來毖殷，\footnote{我所成明子法，乃盡文祖之德，謂典禮也。所以居土中，是文武使己來慎教殷民，乃見命而安之。○單音丹，馬丁但反，信也。}乃命寧予以秬鬯二卣，曰明禋，拜手稽首，休享。\footnote{\CJKunderline{周公}攝政七年致太平，以黑黍酒二器，明絜致敬，告文武以美享。既告而致政，\CJKunderline{成王}留之。本說之。○秬音巨。鬯，敕亮反，香酒也。卣，由手反，又音由，中樽也。禋音因。}予不敢宿，則禋於\CJKunderline{文王}、\CJKunderline{武王}。\footnote{言我見天下太平，則絜告文武，不經宿。}


{\noindent\zhuan\zihao{6}\fzbyks 傳“我所”至“安之”。正義曰：典禮治國，事資聖人，前聖後聖，其終一揆，故言所欲成明子之法，乃盡是汝祖\CJKunderline{文王}之德也。“子”斥\CJKunderline{成王}，下句並告文武，兼用\CJKunderline{武王}可知。又述居洛邑之意，所以居土中者，是文武使己來居此地，\CJKunderline{周公}自言非己意也。文武令我營此洛邑，欲使居土中，慎教殷民，乃是見命於文武而安殷民也。顧氏云：“文武使我來慎教殷民，我今受文武之命以安民也。” \par}

{\noindent\zhuan\zihao{6}\fzbyks 傳“\CJKunderline{周公}”至“說之”。正義曰：\CJKunderwave{康誥}之作，事在七年，云“四方民大和會”。“和會”即太平之驗，是“\CJKunderline{周公}攝政七年致太平”也。\CJKunderwave{釋草}云：“秬，黑黍。”\CJKunderwave{釋器}云：“卣，中樽也。”以黑黍為酒，煮鬱金之草，築而和之，使芬香調暢，謂之“秬鬯”。鬯酒二器，明絜致敬，告\CJKunderline{文王}\CJKunderline{武王}以美享，謂以太平之美事享祭也。\CJKunderwave{國語}稱：“精意以享謂之禋。”\CJKunderwave{釋詁}云：“禋，敬也。”是明“禋”為“明絜致敬”也。太平是王之美事，故太平告廟是以美享祭也。公既告太平而致政\CJKunderline{成王}，\CJKunderline{成王}留之，故本而說之此事者，欲令\CJKunderline{成王}重其事，厚行之。\CJKunderwave{周禮}鬱鬯之酒實之於彝，此言在卣者，\CJKunderwave{詩·大雅·江漢}及\CJKunderwave{文侯之命}皆言“秬鬯一卣，告於文人”，則未祭實之於卣，祭時實之於彝。彼“一卣”，此“二卣”者，此一告\CJKunderline{文王}，一告\CJKunderline{武王}；彼王賜臣使告其太祖，故惟一卣耳。此經“卣”下言“曰”者，說本盛酒於樽，乃為此辭，故言“曰”也。 \par}

{\noindent\zhuan\zihao{6}\fzbyks 傳“言我”至“經宿”。正義曰：此申述上“明禋”之事，言我見天下太平，則絜告文武，不敢經宿，示虔恭之意也。此三月營洛邑，民已和會，則三月之時已太平矣。既告而致政，則告在歲末，而云“不經宿”者，蓋\CJKunderline{周公}營洛邑，至冬始成，得還鎬京，即告文武，是為“不經宿”也。且太平非一日之事，公云“不經宿”者，示虔恭之意耳，未必旦見太平，即此日告也。\CJKunderline{鄭玄}以“文祖”為明堂，“曰明禋者，六典成祭於明堂，告五帝太皞之屬也”。既告明堂，則復禋於文武之廟，告成洛邑。 \par}

惠篤敘，無有遘自疾。萬年厭乃德，殷乃引考。\footnote{汝為政當順典常，厚行之使有次序，無有遇用患疾之道者，則天下萬年厭於汝德，殷乃長成為周。○遘，工豆反。厭，於豔反，注同，馬云：“厭，飲也。”徐於廉反。}王伻殷乃承敘萬年，其永觀朕子懷德。”\footnote{王使殷民上下相承有次序，則萬年之道，民其長觀我子孫而歸其德矣勉使終之。}

{\noindent\zhuan\zihao{6}\fzbyks 傳“汝為”至“為周”。正義曰：\CJKunderwave{釋言}云：“惠，順也。”此經述上“惇典”，故言“汝為政當順典常，厚行之使有次序”。\CJKunderwave{釋詁}云：“遘，遇也。”患疾之道謂虐政，使人患疾之。厚行典常，使有次序，則百官諸侯凡為政者皆無有遇用患疾之政以害下民，則經歷萬年厭飽於汝德，則殷國乃長成為周。 \par}

{\noindent\zhuan\zihao{6}\fzbyks 傳“王使”至“終之”。正義曰：上言天下民萬年厭飽王德，此教為王德，使萬年令民厭飽王德也。能使殷民上下有次序，則王德堪至萬年之道。王之子孫當行不怠，則民其長觀我子孫，知其有德，而歸其德矣，此則長成為周。勸勉王使終之。 \par}

{\noindent\shu\zihao{5}\fzkt “考朕”至“懷德”。正義曰：\CJKunderline{周公}又說制禮授王，使王奉之。我所成明子之法，乃盡是汝文祖之德，言用\CJKunderline{文王}之道制禮，其事大不可輕也。又言所以須善治殷獻民者，文武使己來居土中，慎教殷民，乃是見命於文武而安之故也。制典當待太平，我以時既太平，即以秬黍鬯酒，盛於二卣樽內，我言曰：“當以此酒須明絜致敬於文武，我則拜手稽首，告文武以美享。”告云：“今太平，即速告廟，我不敢經宿，則禋告\CJKunderline{文王}\CJKunderline{武王}以致太平之事。”汝王為政，當順典常厚行之，使有次序，則諸為政者無雲有遇用患疾之道苦毒下民，則天下萬年厭飽於汝王之德，殷乃長成為周。王使殷民上下相承有次序，則萬年之道，下民其長觀我子孫而歸其德矣。勸王使終之，皆是誨王之言也。 \par}

戊辰，王在新邑，\footnote{\CJKunderline{成王}既受\CJKunderline{周公}誥，遂就居洛邑，以十二月戊辰晦到。○王在新邑，馬孔絕句，鄭讀“王在新邑烝”。}烝祭歲，\CJKunderline{文王}騂牛一，\CJKunderline{武王}\xpinyin*{騂}牛一。王命作冊，\CJKunderline{逸}祝冊，惟告\CJKunderline{周公}其後。\footnote{明月，夏之仲冬，始於新邑烝祭，故曰“烝祭歲”。古者褒德賞功，必於祭日，示不專也。特加文武各一牛，告曰尊\CJKunderline{周公}，立其後為魯侯。}王賓，殺禋，咸格，王入太室祼。\footnote{王賓異\CJKunderline{周公}，殺牲精意以享文武，皆至其廟親告也。太室，清廟。祼鬯告神。○王賓，絕句。殺禋，絕句，一讀連“咸格”絕句。太室，馬云：“廟中之夾室。”祼，官喚反。}


{\noindent\zhuan\zihao{6}\fzbyks 傳“\CJKunderline{成王}”至“晦到”。正義曰：\CJKunderline{周公}告\CJKunderline{成王}令居洛邑為治，王既受\CJKunderline{周公}之誥，遂東行就居洛邑，以十二月戊辰晦日到洛。指言“戊辰，王在新邑”，知其晦日始到者，此歲入戊午蔀五十六年，三月雲丙午朏，以算術計之，三月甲辰朔大，四月甲戌朔小，五月癸卯朔大，六月癸酉朔小，七月壬寅朔大，八月壬申朔小，九月辛丑朔大，又有閏九月辛未朔小，十月庚子朔大，十一月庚午朔小，十二月己亥朔大，計十二月三十日戊辰晦到洛也。 \par}

{\noindent\zhuan\zihao{6}\fzbyks 傳“明月”至“魯侯”。正義曰：下云“在十有二月”者，周之十二月，建亥之月也。戊辰是其晦日，故明日即是夏之仲冬建子之月也。言“明月”者，此烝祭非朔日，故言“月”也。自作新邑已來，未嘗於此祭祀，此歲始於新邑烝祭，故曰“烝祭歲”也。\CJKunderwave{周禮·大司馬}仲冬教大閱，遂以享烝是也。王者冬祭，必用仲月，此是周之歲首，故言“歲”耳。王既戊辰晦到，又須戒日致齊，不得以朔日即祭之。\CJKunderwave{祭統}云：“古者明君爵有德而祿有功，必賜爵祿於太廟，示不敢專也。”故云“古者褒德賞功，必於祭日，示不專也”。因封之，特設祭烝之禮。宗廟用大牢，此文武皆言“牛一”，知於太牢之外特加一牛。告白文武之神，言為尊\CJKunderline{周公}，立其後為魯侯。\CJKunderwave{魯頌}所云“王曰叔父，建爾元子，俾侯於魯”，是此時也。“王命作策”者，命有司作策書也。讀策告神謂之“祝”，“逸祝策”者，使\CJKunderline{史逸}讀策書也。\CJKunderline{鄭玄}以“烝祭”上屬。“歲\CJKunderline{文王}騂牛一”者，“歲”是\CJKunderline{成王}元年，正月朔日，特告文武封\CJKunderline{周公}也。案\CJKunderwave{周頌·烈文序}云：“\CJKunderline{成王}即政，諸侯助祭。”鄭箋云：“新王即政，必以朝享之禮祭於祖考，告嗣位也。”則鄭意以朝享之後，特以二牛告文武，封\CJKunderline{周公}之後，與孔義不同。 \par}

{\noindent\zhuan\zihao{6}\fzbyks 傳“王賓”至“告神”。正義曰：“王賓異\CJKunderline{周公}”者，王尊\CJKunderline{周公}為賓，異於其臣。\CJKunderline{王肅}云“\CJKunderline{成王}尊\CJKunderline{周公}，不敢臣之，以為賓，故封其子”是也。\CJKunderwave{周語}云：“精意以享謂之禋。”既殺二牲，精誠其意以享祭文武。“咸”，皆也。“格”，至也。“皆至其廟”，言王重其事，親告之也。“太室”，室之大者，故為清廟。廟有五室，中央曰“太室”。\CJKunderline{王肅}云：“太室，清廟中央之室。”“清廟”，神之所在，故王入太室祼獻鬯酒以告神也。“祼”者，灌也。王以圭瓚酌鬱鬯之酒以獻屍，屍受祭而灌於地，因奠不飲謂之“祼”。\CJKunderwave{郊特牲}云“既灌，然後迎牲”，則殺在祼後。此經先言“殺”，後言“祼”者，“殺”者、“咸格”錶王敬公之意，非行事之次也。其“王入太室祼”，乃是祭時行事耳。周人尚臭，祭禮以祼為重，故言王祼。其封\CJKunderline{伯禽}，乃是祭之將末，非祼時也。\CJKunderwave{祭統}賜臣爵祿之法云：“祭之日，一獻，君降立於阼階之南，南向，所命者北面，史由君右，執策命之。”鄭云：“一獻，一酳屍也。”\CJKunderwave{禮}酳屍，屍獻而祭畢，是祭末乃命之，以祼為重，故特言之。 \par}

王命\CJKunderline{周公}後，作冊\CJKunderline{逸}誥。\footnote{王為冊書，使\CJKunderline{史逸}誥\CJKunderline{伯禽}封命之書，皆同在烝祭日，\CJKunderline{周公}拜前，魯公拜後。}在十有二月，惟\CJKunderline{周公}誕保\CJKunderline{文}、\CJKunderline{武}受命，惟七年。\footnote{言\CJKunderline{周公}攝政盡此十二月，大安文武受命之事，惟七年，天下太平。自“戊辰”已下，史所終述。○受命，絕句，馬同。惟七年，\CJKunderline{周公}攝政七年，天下太平，馬同；鄭云：“\CJKunderline{文王}\CJKunderline{武王}受命及\CJKunderline{周公}居攝皆七年。”}

{\noindent\zhuan\zihao{6}\fzbyks 傳“王為”至“拜後”。正義曰：“王為策書”，亦命有司為之也。上云“作策”，作告神之策。此言“作策”，誥\CJKunderline{伯禽}之策。祭於神謂之“祝”，於人謂之“誥”，故云“使\CJKunderline{史逸}誥\CJKunderline{伯禽}封命之書”。封\CJKunderline{康叔}謂之\CJKunderwave{康誥}，此命\CJKunderline{伯禽}，當雲\CJKunderwave{\CJKunderline{伯禽}之誥}。定四年\CJKunderwave{左傳}云“命以\CJKunderline{伯禽}”，即\CJKunderline{史逸}所讀之策也。上言“逸祝策”，此“誥”下不言“策”者，“祝”是讀書之名，故上云“祝策”；此“誥”是誥\CJKunderline{伯禽}使知，雖復讀書以誥之，不得言“誥策”也。上告\CJKunderline{周公}，其後已言告神封\CJKunderline{周公}，嫌此“逸誥”以他日告之，故云“皆同在烝祭日”。以\CJKunderwave{祭統}言一獻命之，知此亦祭日也。文十三年\CJKunderwave{公羊傳}曰：“封魯公以為\CJKunderline{周公}也，\CJKunderline{周公}拜乎前，魯公拜乎後。曰生以養\CJKunderline{周公}，死以為\CJKunderline{周公}主。” \par}

{\noindent\zhuan\zihao{6}\fzbyks 傳“言周”至“終述”。正義曰：自“戊辰”已上，\CJKunderline{周公}與\CJKunderline{成王}相對語，未有致政年月，故史於此總結之。自“戊辰”已下非是王與\CJKunderline{周公}之辭，故辨之云“史所終述”也。 \par}

{\noindent\shu\zihao{5}\fzkt “戊辰”至“七年”。正義曰：自此以下，史終述之。\CJKunderline{周公}歸政，\CJKunderline{成王}既受言誥之，王即東行赴洛邑。其年十二月晦戊辰日，王在新邑。後月是夏之仲冬，為冬節烝祭，其月節是周之歲首，特異常祭，加\CJKunderline{文王}騂牛一，\CJKunderline{武王}騂牛一。王命有司作策書，乃使史官名逸者祝讀此策，惟告文武之神，言\CJKunderline{周公}有功，宜立其後為國君也。其時王尊異\CJKunderline{周公}，以為賓，殺牲享祭\CJKunderline{文王}\CJKunderline{武王}，皆親至其廟，王入廟之大室，行祼鬯之禮。言其尊異\CJKunderline{周公}而禮敬深也。於此祭時，王命\CJKunderline{周公}後，令作策書，使逸讀此策辭以告\CJKunderline{伯禽}，言封之於魯，命為\CJKunderline{周公}後也。又總述之，在十有二月，惟\CJKunderline{周公}大安文武受命之事，於此時惟攝攻七年矣。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
