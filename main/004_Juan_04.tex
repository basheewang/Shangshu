%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷四}


\section{大禹謨第三【偽】}


 {\noindent\zihao{6}\fzbyks \CJKunderwave{釋文}：“徐云：‘本\CJKunderwave{虞書}裛為一卷，凡十二卷，今依\CJKunderwave{七志}、\CJKunderwave{七錄}為十三卷。’” \par}

\textcolor{red}{皋陶}矢厥謨，\footnote{矢，陳也。皋音高。陶音遙。}禹成厥功，\footnote{陳其成功。}\CJKunderline{帝舜}申之。\footnote{申，重也，重美二子之言。○重，直用反。}作\CJKunderwave{大禹}、\CJKunderwave{皋陶謨}、\footnote{大禹謀九功，皋陶謀九德。謨亦作謩。}\CJKunderwave{\textcolor{red}{益稷}}。\footnote{凡三篇。}

{\noindent\zhuan\zihao{6}\fzbyks 傳“矢，陳也”。正義曰：“矢，陳”，\CJKunderwave{釋詁}文。 \par}

{\noindent\zhuan\zihao{6}\fzbyks 傳“陳其成功”。正義曰：此是謨篇，禹成其功，陳其言耳。蒙上“矢”文，故傳明之，言“陳其成功”也。序“成”在“厥”上，傳“成”在下者，序順上句，傳從便文，故倒也。 \par}

{\noindent\zhuan\zihao{6}\fzbyks 傳“申重”至“之言”。正義曰：“申，重”，\CJKunderwave{釋詁}文。\CJKunderwave{大禹謨}云：“帝曰：‘俞！地平天成，時乃功。’”又“帝曰：‘皋陶，惟茲臣庶，罔或於予正。時乃功，懋哉！”\CJKunderwave{益稷}云：“迪朕德，時乃功。”皆是重美二子之言也。 \par}

{\noindent\zhuan\zihao{6}\fzbyks 傳“大禹”至“九德”。正義曰：二篇皆是謨也，序以一“謨”總二篇，故傳明之。大禹治水能致九功而言“謨”，以其序有“謨”文，故云“謨”也。 \par}

{\noindent\zhuan\zihao{6}\fzbyks 傳“凡三篇”。正義曰：\CJKunderwave{益稷}亦大禹所謀，不言“謨”者，禹謀言及益稷，非是益稷為謀，不得言\CJKunderwave{益稷謨}也。其篇雖有“夔曰”，夔言樂和，本非謀慮，不得謂之“夔謨”。 \par}

{\noindent\shu\zihao{5}\fzkt “皋陶”至“益稷”。正義曰：皋陶為\CJKunderline{帝舜}陳其謀，禹為\CJKunderline{帝舜}陳已成所治水之功，\CJKunderline{帝舜}因其所陳從而重美之。史錄其辭，作\CJKunderwave{大禹}、\CJKunderwave{皋陶}二篇之謨，又作\CJKunderwave{益稷}之篇，凡三篇也。篇先\CJKunderwave{大禹}，序先言皋陶者，\CJKunderwave{皋陶}之篇，皋陶自先發端，禹乃然而問之，皋陶言在禹先，故序先言皋陶。其此篇以功大為先，故先\CJKunderwave{禹}也。\CJKunderwave{益稷}之篇亦是禹之所陳，因皋陶之言。而禹論益稷，在\CJKunderwave{皋陶謨}後，故後其篇。 \par}

大禹謨\footnote{禹稱大，大其功。謨，謀也。}

{\noindent\zhuan\zihao{6}\fzbyks 傳“禹稱”至“謀也”。正義曰：余文單稱“禹”，而此獨加“大”者，故解之：禹與皋陶同為舜謀，而禹功實大，禹與皋陶不等，史加大其功，使異於皋陶，於此獨加“大”字與皋陶總言故也。“謨，謀”，\CJKunderwave{釋詁}文。此三篇皆是舜史所錄，上取堯事，下錄禹功，善於堯之知己，又美所禪得人，故包括上下以為\CJKunderwave{虞書}。其事以類相從，非由事之先後。若其不然，上篇已言舜死，於此豈死後言乎？此篇已言禪禹，下篇豈受禪後乎？聰明史以類聚為文。計此三篇，禹謨最在後，以禹功大，故進之於先。\CJKunderwave{孟子}稱“舜薦禹於天，十有七年”，則禹攝一十七年，舜陟方乃死。不知禹徵有苗，在攝幾年。史述禹之行事，不必以攝位之年即徵苗民也。 \par}

曰若稽古，大禹\footnote{順考古道而言之。}曰：“文命敷於四海，祗承於帝。\footnote{言其外布文德教命，內則敬承堯舜。文命，孔云：“文德教命也。”先儒云：“文命，禹名。”}

{\noindent\zhuan\zihao{6}\fzbyks 傳“順考”至“言之”。正義曰：典是常行，謨是言語，故傳於典雲“行之”，於謨雲“言之”，皆是順考古道也。 \par}

{\noindent\zhuan\zihao{6}\fzbyks 傳“言其”至“堯舜”。正義曰：“敷於四海”即敷此文命，故言“外布文德教命”也。“四海”舉其遠地，故傳以“外”、“內”言之。“祗”訓敬也，禹承堯舜二帝，故云“敬承堯舜”。傳不訓“祗”而直言“敬”，以易知而略之。 \par}

{\noindent\shu\zihao{5}\fzkt “曰若”至“於帝”。正義曰：史將錄禹之事，故為題目之辭曰，能順而考案古道而言之者，是大功之禹也。此禹能以文德教命布陳於四海，又能敬承堯舜。外布四海，內承二帝，言其道周備。 \par}

\textcolor{red}{曰}：“後克艱厥後，臣克艱厥臣，政乃乂，黎民敏德。”\footnote{敏，疾也。能知為君難，為臣不易，則其政治，而眾民皆疾修德。○易，以豉反。治，直吏反。}帝曰：“俞！允若茲，嘉言罔攸伏，野無遺賢，萬邦咸寧。\footnote{攸，所也。善言無所伏，言必用。如此則賢才在位，天下安寧。俞，羊朱反。攸音由，徐以帚反。}稽於眾，捨己從人，不虐無告，不廢困窮，惟帝\textcolor{red}{時克}。”\footnote{帝謂堯也，舜因嘉言無所伏，遂稱堯德以成其義。考眾從人，矜孤愍窮，凡人所輕，聖人所重。舍音舍。告，故毒反。矜，居陵反。}

{\noindent\zhuan\zihao{6}\fzbyks 傳“敏疾”至“修德”。正義曰：許慎\CJKunderwave{說文}云：“敏，疾也。”是相傳為訓。“為君難，為臣不易”，\CJKunderwave{論語}文。能知為君難，為臣不易，則當謹慎恪勤，求賢自輔，故其政自然治矣。見善則用，知賢必進，眾民各自舉，則皆疾修德矣。此經上不言禹者，承上禹事，以可知而略之。 \par}

{\noindent\zhuan\zihao{6}\fzbyks 傳“攸所”至“下安”。正義曰：“攸，所”，\CJKunderwave{釋言}文。“善言無所伏”者，言其必用之也。言之善者必出賢人之口，但言之易，行之難，或有人不賢而言可用也，故“嘉言”與“賢”異其文也。如此用善言，任賢才在位，則天下安。 \par}

{\noindent\zhuan\zihao{6}\fzbyks 傳“帝謂”至“所重”。正義曰：舜稱為“帝”，故知“帝謂堯”也。舜因嘉言無所伏，以為堯乃能然，故遂稱堯德以成其義。此禹言之義，以堯之聖智，無所不能，惟言其“考眾從人，矜孤愍窮”，以為堯之美者，此是“凡人所輕，聖人所重”。“不虐”、“不廢”，皆謂矜撫愍念之，互相通也。\CJKunderwave{王制}云：“少而無父謂之孤，老而無子謂之獨，老而無妻謂之鰥，老而無夫謂之寡。此四者天民之窮而無告者。”故此“無告”是彼四者。彼四者而此惟言孤者，四者皆孤也，言“孤”足以總之。言“困窮”，謂貧無資財也。 \par}

{\noindent\shu\zihao{5}\fzkt “曰後”至“時克”。正義曰：禹為\CJKunderline{帝舜}謀曰：“君能重難其為君之事，臣能重難其為臣之職，則上之政教乃治，則下之眾民皆化而疾修其德。而帝曰：“然。信能如此，君臣皆能自難，並願善以輔己，則下之善言無所隱伏，在野無遺逸之賢，賢人盡用，則萬國皆安寧也。為人上者考於眾言，觀其是非，舍已之非，從人之是。不苛虐鰥寡孤獨無所告者，必哀矜之；不廢棄困苦貧窮無所依者，必愍念之。惟\CJKunderline{帝堯}於是能為此行，餘人所不能。”言“克艱”之不易也。 \par}

益曰：“都！帝德廣運，乃聖乃神，乃武乃文。\footnote{益因舜言又美堯也。“廣”謂所覆者大，“運”謂所及者遠。聖無所不通，神妙無方，文經天地，武定禍亂。}皇天眷命，奄有四海，為天下君。”\footnote{眷，視。奄，同也。言堯有此德，故為天所命，所以勉舜也。眷，居倦反。奄，於檢反。}

{\noindent\zhuan\zihao{6}\fzbyks 傳“益因”至“禍亂”。正義曰：“廣”者闊之義，故為“所覆者大”。“運”者動之言，故為“所及者遠”。\CJKunderwave{洪範}雲“睿作聖”，言通知眾事，故為“無所不通”。案\CJKunderwave{易}曰“神者妙萬物而為言也”，又曰“神妙無方”，此言神道微妙，無可比方，不知其所以然。\CJKunderwave{易}又云：“陰陽不測之謂神。”\CJKunderwave{諡法}云：“經緯天地曰文，克定禍亂曰武。”經傳“文”、“武”倒者，經取韻句，傳以文重故也。 \par}

{\noindent\zhuan\zihao{6}\fzbyks 傳“眷視”至“勉舜”。正義曰：\CJKunderwave{詩}云：“乃眷西顧。”謂視而回首。\CJKunderwave{說文}亦以“眷”為視。“奄，同”，\CJKunderwave{釋言}文。益因帝言盛稱堯善者，亦勸勉舜，冀之必及堯也。 \par}

{\noindent\shu\zihao{5}\fzkt “益曰”至“下君”。正義曰：益承帝言，嘆美堯德曰：“嗚呼！\CJKunderline{帝堯}之德，廣夫運行。乃聖而無所不通，乃神而微妙無方，乃武能克定禍亂，乃文能經緯天地。以此為大天顧視而命之，使同有四海之內，為天下之君。” \par}

禹曰：“惠迪吉，從逆兇，惟影響。”\footnote{迪，道也。順道吉從逆兇。吉凶之報，若影之隨形，響之應聲。言不虛。迪，徒力反。響，許丈反。}益曰：“籲！戒哉！儆戒無虞，罔失法度。\footnote{先籲後戒，欲使聽者精其言。虞，度也。無億度，謂無形。戒於無形，備慎深。秉法守度，言有恆。籲，況俱反。度，徒布反。虞度，徙洛反。}罔遊於逸，罔淫於樂。\footnote{淫，過也。遊逸過樂，敗德之原。富貴所忽，故特以為戒。樂音洛。}任賢勿貳，去邪勿疑。疑謀勿成，百志惟熙。\footnote{一意任賢，果於去邪，疑則勿行，道義所存於心，日以廣矣。去，起呂反。熙，火其反。罔違道以幹百姓之譽，幹，求也。失道求名，古人賤之。}罔咈百姓以從己之慾。\footnote{咈，戾也。專欲難成，犯眾興禍，故戒之。咈，扶弗反。戾，連弟反。}無怠無荒，四夷來王。”\footnote{言天子常戒慎，無怠惰荒廢，則四夷歸往之。怠音待。惰，徒臥反。}

{\noindent\zhuan\zihao{6}\fzbyks 傳“迪，道也”。正義曰：\CJKunderwave{釋詁}文。 \par}

{\noindent\zhuan\zihao{6}\fzbyks 傳“先籲”至“有恆”。正義曰：\CJKunderwave{堯典}傳云：“籲，疑怪之辭。”此無可怪，聞善驚而為聲耳。“先籲後戒”者，驚其言之美，然後設戒辭，欲使聽者精審其言。“虞，度”，\CJKunderwave{釋詁}文。“無億度”者，謂不有此事，無心億度之。\CJKunderwave{曲禮}云：“凡為人子者，聽於無聲，視於無形。”戒於無形見之事，言備慎深也。安不忘危，治不忘亂，是其慎無形也。法度當執守之，故以“秉法守度”解不失，言有恆也。 \par}

{\noindent\zhuan\zihao{6}\fzbyks 傳“淫過”至“為戒”。正義曰：“淫”者過度之意，故為過也。“逸”謂縱體，“樂”謂適心，縱體在於逸遊，適心在於淫恣，故以“遊逸過樂”為文。二者敗德之源，富貴所忽，故特以為戒。 \par}

{\noindent\zhuan\zihao{6}\fzbyks 傳“幹求”至“賤之”。正義曰：“幹，求”，\CJKunderwave{釋言}文。“失道求名”謂曲取人情，苟悅眾意，古人賤之。 \par}

{\noindent\zhuan\zihao{6}\fzbyks 傳“咈戾”至“戒之”。正義曰：\CJKunderwave{堯典}已訓“咈”悉戾。彼謂戾朋儕，此謂戾在下，故詳其文耳。“專欲難成，犯眾興禍”，襄十年\CJKunderwave{左傳}文。 \par}

{\noindent\shu\zihao{5}\fzkt “禹曰”至“來王”。正義曰：禹曰：“益言謀及世事，言人順道則吉，從逆則兇。吉凶之報，惟若影之隨形，響之應聲。”言其無不報也。益聞禹語，驚懼而言曰：“籲！誠如此言，宜誡慎之哉！所誡者，當儆誡其心無億度之事。”謂忽然而有，當誡慎之：“無失其守法度，使行必有恆，無違常也。無遊縱於逸豫，無過耽於戲樂，當誡慎之以保己也。任用賢人勿有二心，逐去回邪勿有疑惑。所疑之謀勿成用之，如是則百種志意惟益廣也。無違越正道以求百姓之譽，無反戾百姓以從己心之慾。常行此事，無怠惰荒廢，則四夷之國皆來歸往之。”此亦所以勸勉舜也。 \par}

禹曰：“於！帝念哉！德惟善政，政在養民。\footnote{嘆而言“念”，重其言。為政以德，則民懷之。}水火金木土谷惟修，\footnote{言養民之本在先修六府。}正德、利用、厚生惟和，\footnote{正德以率下，利用以阜財，厚生以養民，三者和，所謂善政。}九功惟叔，九叔惟歌。\footnote{言六府三事之功有次敘，皆可歌樂，乃德政之致。樂音洛。}

{\noindent\zhuan\zihao{6}\fzbyks 傳“嘆而”至“懷之”。正義曰：“於”，嘆辭。嘆而言“念”，自重其言，欲使帝念之。此史以類相從，共為篇耳。非是一時之事，不使念益言也。禹謀以九功為重，知“重其言”者，九功之言也。 \par}

{\noindent\zhuan\zihao{6}\fzbyks 傳“言養”至“六府”。正義曰：下文帝言“六府”即此經六物也。六者民之所資，民非此不生，故言“養民之本在先修六府”也。“府”者藏財之處，六者貨財所聚，故稱“六府”。襄二十七年\CJKunderwave{左傳}云：“天生五材，民並用之。”即是水火金木土，民用此自資也。彼惟五材，此兼以谷為六府者，谷之於民尢急，谷是土之所生，故於土下言之也。此言五行，與\CJKunderwave{洪範}之次不同者，\CJKunderwave{洪範}以生數為次，此以相刻為次，便文耳。六府是民之急，先有六府乃可施教，故先言“六府”，後言“三事”也。 \par}

{\noindent\zhuan\zihao{6}\fzbyks 傳“止德”至“善政”。正義曰：“正德”者，自正其德，居上位者正己以治民，故所以率下人。“利用”者，謂在上節儉，不為縻費，以利而用，使財物殷阜，利民之用，為民興利除害，使不匱乏，故所以阜財。“阜財”謂財豐大也。“厚生”謂薄徵徭，輕賦稅，不奪農時，令民生計溫厚，衣食豐足，故所以養民也。“三者和”謂德行正、財用利、生資厚。立君所以養民，人君若能如此，則為君之道備矣。故謂“善政”，結上“德惟善政”之言。此三者之次，人君自正乃能正下，故以“正德”為先；利用然後厚生，故後言“厚生”。“厚生”謂財用足，禮讓行也。 \par}

{\noindent\zhuan\zihao{6}\fzbyks 傳“言六”至“之致”。正義曰：上六下三，即是“六府三事”，此總雲“九功”，知六府三事之功為九功。“惟敘”者，即上“惟修”、“惟和”為次序。事皆有敘，民必歌樂君德，故九敘皆可歌樂，乃人君德政之致也。言下民必有歌樂，乃為善政之驗，所謂和樂興而頌聲作也。 \par}

戒之用休，董之用威，勸之以九歌，俾勿壞。”\footnote{休，美。董，督也。言善政之道，美以戒之，威以督之，歌以勸之。使政勿壞，在此三者而已。○俾，必爾反。壞，乎怪反。}帝曰：“俞！地平天成，六府三事允治，萬世永賴，時乃功。”\footnote{水土治曰“平”，五行敘曰“成”。因禹陳九功而嘆美之，言是汝之功，明眾臣不及。}

{\noindent\zhuan\zihao{6}\fzbyks 傳“休美”至“而已”。正義曰：“休，美”，\CJKunderwave{釋詁}文。又云：“董，督，正也。”是“董”為督也。此“戒之”、“董之”、“勸之”皆謂人君自戒勸，欲使善政勿壞，在此三事而已。文七年\CJKunderwave{左傳}云，晉卻缺言於趙宣子，引此一經，乃言：“九功之德皆可歌也，謂之九歌。若吾子之德莫可歌也，其誰來之？盍使睦者歌吾子乎？”言“九功之德皆可歌”者，若水能灌溉，火能烹飪，金能斷割，木能興作，土能生殖，谷能養育，古之歌詠各述其功，猶如漢魏已來樂府之歌事，歌其功用，是舊有成辭。人君修治六府以自勸勉，使民歌詠之，三事亦然。 \par}

{\noindent\zhuan\zihao{6}\fzbyks 傳“水土”至“不及”。正義曰：\CJKunderwave{釋詁}云：“平，成也。”是“平”、“成”義同，天、地文異而分之耳。天之不成，由地之不平，故先言“地平”，本之於地以及天也。禹平水土，故“水土治曰平”。五行之神，佐天治物，系之於天，故“五行敘曰成”。\CJKunderwave{洪範}雲“\CJKunderline{鯀}堙洪水，汩陳其五行，彝倫攸斁”，禹治洪水，“彝倫攸敘”，是禹命五行敘也。帝因禹陳九功而嘆美之，指言是汝之功，明眾臣不及。 \par}

{\noindent\shu\zihao{5}\fzkt “禹曰”至“乃功”。正義曰：禹因益言，又獻謀於帝曰“嗚呼！帝當念之哉！”言：“所謂德者惟是善於政也。政之所為，在於養民。養民者，使水火金木土谷此六事惟當修治之。正身之德，利民之用，厚民之生，此三事惟當諧和之。修和六府三事，九者皆就有功，九功惟使皆有次敘，九事次敘惟使皆可歌樂，此乃德之所致。是德能為善政之道，終當不得怠惰。但人雖為善，或寡令終，故當戒敕之念用美道，使民慕美道行善。又督察之用威罰。”言其不善當獲罪。“勸勉之以九歌之辭。但人君善政，先致九歌成辭自勸勉也。用此事，使此善政勿有敗壞之時”。勸帝使長為善也。帝答禹曰：“汝之所言為然。汝治水土，使地平天成，六府三事信皆治理，萬代長所恃賴，是汝之功也。”歸功於禹，明群臣不及。 \par}

帝曰：“格，汝禹。朕宅帝位三十有三載，耄期倦於勤。汝惟不怠，總朕師。”\footnote{八十、九十曰耄，百年曰期頤。言己年老，厭倦萬機，汝不懈怠於位，稱總我眾，欲使攝。格，庚白反。朕，直錦反。耄，莫報反。倦，其卷反。頤，以之反。厭，於豔反。解，於賣反。}禹曰：“朕德罔克，民不依。皋陶邁種德，德乃降，黎民懷之。\footnote{邁，行。種，布。降，下。懷，歸也。言己無德，民所不能依。皋陶布行其德，下治於民，民歸服之。種，章用反。降，江巷反。}帝念哉！念茲在茲，釋茲在茲，\footnote{茲，此。釋，廢也。念此人在此功，廢此人在此罪。言不可誣。}名言茲在茲，允出茲在茲，惟帝念功。”\footnote{名言此事，必在此義；信出此心，亦在此義。言皋陶之德以義為主，所宜念之。}

{\noindent\zhuan\zihao{6}\fzbyks 傳“八十”至“使攝”。正義曰：“八十、九十曰耄，百年曰期頤”，\CJKunderwave{曲禮}文也。如\CJKunderwave{舜典}之傳，計舜年六十三即政，至今九十五矣。年在耄、期之間，故並言之。鄭云：“期，要也。頤，養也。不知衣服食味，孝子要盡養之道而已。”孔意當然。 \par}

{\noindent\zhuan\zihao{6}\fzbyks 傳“邁行”至“服之”。正義曰：“邁，行”、“降，下”，\CJKunderwave{釋言}文。又云：“懷，來也。”來亦歸也。種物必佈於地，故為布也。 \par}

{\noindent\zhuan\zihao{6}\fzbyks 傳“茲此”至“可誣”。正義曰：“茲，此”，\CJKunderwave{釋詁}文。“釋”為舍義，故為廢也。禹之此意，欲令帝念皋陶。下雲“惟帝念功”，“念”是念功，知“廢”是廢罪，言念、廢心依其實，不可誣罔也。 \par}

{\noindent\zhuan\zihao{6}\fzbyks 傳“名言”至“念之”。正義曰：“名言”謂己發於口，“信出”謂始發於心，皆據欲舉皋陶，必先念慮於心，而後宣之於口。先言“名言”者，己對帝讓皋陶，即是名言之事，故先言其意。然後本其心，故後言“信出”。“以義為主”者，言己讓皋陶，事非虛妄，以義為尚。 \par}

{\noindent\shu\zihao{5}\fzkt “帝曰格”至“念功”。正義曰：此舜言。將禪禹帝，呼禹曰：“來，汝禹。我居帝位已三十有三載，在耄、期之間，厭倦於勤勞。汝惟在官不懈怠，可代我居帝位，總領我眾。”禹讓之曰：“我德實無所能，民必不依就我也。”言己不堪總眾也。“皋陶行佈於德，德乃下洽於民，眾皆歸服之，可令皋陶攝也。我所言者，帝當念之哉！凡念愛此人，在此功勞，知有功乃用之。釋廢此人，在此罪釁，知有罪乃廢之”。言進人退人不可誣也。“名目言談此事，必在此事之義而名言之。若信實出見此心，必在此心之義而出見之”。言己名言其口，出見其心，以舉皋陶，皆在此義，不有虛妄。“帝當念錄其功以禪之”。言皋陶堪攝位也。 \par}

帝曰：“皋陶，惟茲臣庶，罔或於予正。\footnote{或，有也。無有幹我正。言順命。}汝作士，明於五刑，以弼五教，期於予治。\footnote{弼，輔。期，當也。嘆其能以刑輔教，當於治體。治音稚。當，丁浪反，又如字。}刑期於無刑，民協於中，時乃功，懋哉！”\footnote{雖或行刑，以殺止殺，終無犯者。刑期於無所刑，民皆命於大中之道，是汝之功，勉之。懋音茂。}皋陶曰：“帝德罔愆，臨下以簡，御眾以寬。\footnote{愆，過也。善則歸君，人臣之義。愆音牽。}罰弗及嗣，賞延於世。\footnote{嗣亦世，俱謂子。延，及也。父子罪不相及，而及其賞。道德之政。}宥過無大，刑故無小。\footnote{過誤所犯，雖大必宥。不忌故犯，雖小必刑。宥音又。}罪疑惟輕，功疑惟重。\footnote{刑疑附輕，賞疑從重，忠厚之至。}與其殺不辜，寧失不經。好生之德，洽於民心，茲用不犯於有司。”\footnote{辜，罪。經，常。司，主也。皋陶因帝勉己，遂稱帝之德，所以明民不犯上也。寧失不常之罪，不枉不辜之善，仁愛之道。辜音孤。好，呼報反。}帝曰：“俾予從欲以治，四方風動，惟乃之休。”\footnote{使我從心所欲而政以治，民動順上命，若草應風，是汝能明刑之美。}

{\noindent\zhuan\zihao{6}\fzbyks 傳“弼輔”至“治體”。正義曰：\CJKunderwave{書傳}稱“左輔右弼”，是“弼”亦輔也。期要是相當之言，故為當也。傳言“當於治體”，言皋陶用刑，輕重得中，於治體與正相當也。 \par}

{\noindent\zhuan\zihao{6}\fzbyks 傳“雖或”至“勉之”。正義曰：言皋陶或行刑，乃是以殺止殺。為罪必將被刑，民終無犯者。要使人無犯法，是期於無所用刑，刑無所用。此“期”為限，與前經“期”義別，而\CJKunderwave{論語}所謂“勝殘去殺”矣。“民皆合於大中”，言舉動每事得中，不犯法憲，是“合大中”即\CJKunderwave{洪範}所謂“皇極”是也。 \par}

{\noindent\zhuan\zihao{6}\fzbyks 傳“愆過”至“之義”。正義曰：“愆，過”，\CJKunderwave{釋言}文。\CJKunderwave{坊記}云：“善則稱君，過則稱己，則民作忠。”是善則稱君，人君之義也。“臨下”據其在上，“御眾”斥其治民，簡易、寬大，亦不異也。\CJKunderwave{論語}云：“居敬而行簡，以臨其民，不亦可乎？”是臨下宜以簡也。又曰：“寬則得眾。”“居上不寬，吾何以觀之哉？”是御眾宜以寬也。 \par}

{\noindent\zhuan\zihao{6}\fzbyks 傳“嗣亦”至“及也”。正義曰：“嗣”謂繼父，“世”謂後胤，故“俱謂子”也。“延”訓長，以長及物，故“延”為及也。 \par}

{\noindent\zhuan\zihao{6}\fzbyks 傳“辜罪”至“之道”。正義曰：“辜，罪”，\CJKunderwave{釋詁}文。“經，常”，“司，主”，常訓也。皋陶因帝勉己，遂稱帝之德。所以明民不犯上者，自由帝化使然，非己力也。“不常之罪”者，謂罪大，非尋常小罪也。枉殺無罪，妄免有罪，二者皆失，必不得民心。寧妄免大罪，不枉殺無罪，以好生之心故也。大罪尚赦，小罪可知。欲極言不可枉殺不辜，寧放有罪故也，故言非常大罪以對之耳。“寧失不經”與“殺不辜”相對，故為放赦罪人，原帝之意，等殺無罪，寧放有罪。傳言帝德之善，寧失有罪，不枉殺無罪，是仁愛之道。各為文勢，故經傳倒也。“治”謂沾漬優渥，洽於民心，言潤澤多也。 \par}

{\noindent\shu\zihao{5}\fzkt “帝曰皋陶”至“之休”。正義曰：帝以禹讓皋陶，故述而美之。帝呼之曰：“皋陶，惟此群臣眾庶，皆無敢有干犯我正道者。由汝作士官，明曉於五刑，以輔成五教，當於我之治體。用刑期於無刑，以殺止殺，使民合於中正之道，令人每事得中，是汝之功，當勉之哉！”皋陶以帝美己，歸美於君曰：“民合於中者，由帝德純善，無有過失，臨臣下以簡易，御眾庶以優寬。罰人不及後嗣，賞人延於來世。宥過失者無大，雖大亦有之。刑其故犯者無小，雖小必刑之。罪有疑者，雖重，從輕罪之。功有疑者，雖輕，從重賞之。與其殺不辜非罪之人，寧失不經不常之罪。以等枉殺無罪，寧妄免有罪也。由是故帝之好生之德，下洽於民心，民服帝德如此，故用是不犯於有司。”言民之無刑非已力也。帝又述之曰：“使我從心所欲而為政，以大治四方之民，從我化如風之動草，惟汝用刑之美。”言己知其有功也。 \par}

帝曰：“來，禹。降水儆予，成允成功，惟汝賢。\footnote{水性流下，故曰下水。儆，戒也。能成聲教之信，成治水之功，言禹最賢，重美之。儆，居領反。重，直用反。}克勤於邦，克儉於家，不自滿假，惟汝賢。\footnote{滿謂盈實。假，大也。言禹惡衣薄食，卑其宮室，而盡力為民，執心謙沖，不自盈大。假，工雅反。盡，津忍反。為，於偽反。}汝惟不矜，天下莫與汝爭能。汝惟不伐，天下莫與汝爭功。\footnote{自賢曰矜，自功曰伐。言禹推善讓人而不失其能，不有其勞而不失其功，所以能絕眾人。}

{\noindent\zhuan\zihao{6}\fzbyks 傳“水性”至“美之”。正義曰：“降水”，洪水也。水性下流，故曰下水。禹以治水之事儆戒於予。\CJKunderwave{益稷}云：“予創若時，娶於塗山，辛壬癸甲，啟呱呱而泣，予弗子，惟荒度土功之事。”雖文在下篇，實是欲禪前事，故帝述而言之。\CJKunderwave{禹貢}言治水功成云：“朔南暨聲教。”故知“成允”是“成聲教之信”，“成功”是“成治水之功”也。前已言地平天成是汝功，今復說治水之事，“言禹最賢，重美之”也。禹實聖人，美其賢者，其性為聖，其功為賢，猶\CJKunderwave{易·繫辭}雲“可久則賢人之德，可大則賢人之業”，亦是聖人之事。 \par}

{\noindent\zhuan\zihao{6}\fzbyks 傳“滿謂”至“盈大”。正義曰：“滿”以器喻，故為盈實也。“假，大”，\CJKunderwave{釋詁}文。言己無所不知，是為自滿。言己無所不能，是為自大。禹實不自滿大，故為賢也。\CJKunderwave{論語}美禹之功德云：“惡衣服，菲飲食，卑宮室，而盡力乎溝洫。”故傳引彼。惡衣、薄食、卑其宮室是“儉於家”，盡力為民是“勤於邦”。上言其功，此言其德，故再雲“惟汝賢”。 \par}

{\noindent\zhuan\zihao{6}\fzbyks 傳“自賢”至“眾人”。正義曰：自言己賢曰矜，自言己功曰伐。\CJKunderwave{論語}云：“願無伐善。”\CJKunderwave{詩}云：“矜其車甲。”“矜”與“伐”俱是誇義，以經有“爭能”、“爭功”，故別解之耳。弗矜莫與汝爭能，即矜者矜其能也。賢、能大同小異，故“自賢”解“矜”。\CJKunderwave{老子}云：“夫惟不爭，故天下莫能與之爭。”是故不矜伐而不失其功能，此所以能絕異於眾人也。 \par}

予懋乃德，嘉乃丕績，天之歷數在汝躬，汝終陟元后。\footnote{丕，大也。歷數謂天道。元，大也；大君，天子。舜善禹有治水之大功，言天道在汝身，汝終當升為天子。丕，普悲反。}人心惟危，道心惟微，惟精惟一，允執厥中。\footnote{危則難安，微則難明，故戒以精一，信執其中。}無稽之言勿聽，弗詢之謀勿庸。\footnote{無考無信驗，不詢專獨，終必無成，故戒勿聽用。聽，徐天定反。}

{\noindent\zhuan\zihao{6}\fzbyks 傳“丕大”至“天子”。正義曰：“丕，大”，\CJKunderwave{釋詁}文。“歷數”謂天曆運之數，帝王易姓而興，故言“歷數謂天道”。\CJKunderline{鄭玄}以“歷數在汝身謂有圖籙之名”，孔無讖緯之說，義必不然。當以大功既立，眾望歸之，即是天道在身。\CJKunderwave{釋詁}“元”訓為首，首是體之大也。\CJKunderwave{易}曰“大君有命”，是“大君”謂天子也。 \par}

{\noindent\zhuan\zihao{6}\fzbyks 傳“危則”至“其中”。正義曰：居位則治民，治民必須明道，故戒之以“人心惟危，道心惟微”。道者經也，物所從之路也。因言“人心”，遂雲“道心”。人心惟萬慮之主，道心為眾道之本。立君所以安人，人心危則難安。安民必須明道，道心微則難明。將欲明道，必須精心。將欲安民，必須一意。故以戒精心一意。又當信執其中，然後可得明道以安民耳。 \par}

{\noindent\zhuan\zihao{6}\fzbyks 傳“無考”至“聽用”。正義曰：為人之君不當妄用人言，故又戒之：“無可考校之言謂無信驗，不詢於眾人之謀謂專獨用意。”言無信驗是虛妄之言，獨為謀慮是偏見之說，二者終必無成，故戒令勿聽用也。“言”謂率意為語，“謀”謂豫計前事，故互文也。 \par}

可愛非君？可畏非民？非元后何戴？後非眾罔與守邦？\footnote{民以君為命，故可愛。君失道，民叛之，故可畏。言眾戴君以自存，君恃眾以守國，相須而立。}欽哉！慎乃有位，敬修其可願，四海困窮，天祿永終。\footnote{有位，天子位。可原謂道德之美。困窮謂天民之無告者。言為天子勤此三者，則天之祿籍長終汝身。}惟口出好興戎，朕言不再。”\footnote{好謂賞善，戎謂伐惡。言口榮辱之主，慮而宣之，成於一也。出如字，徐尺遂反。好如字，徐許到反。}

{\noindent\zhuan\zihao{6}\fzbyks 傳“民以”至“而立”。正義曰：百人無主，不散則亂，故“民以君為命”。君尊，民畏之，嫌其不愛，故言“愛”也。民賤，君忽之，嫌其不畏，故言“畏”也。 \par}

{\noindent\zhuan\zihao{6}\fzbyks 傳“有位”至“汝身”。正義曰：上雲“汝終陟元后”，命昇天位，知其慎汝有位，慎天子位也。道德人之可願，知“可願”者，是道德之美也。惟言“四海困窮”，不結言民之意，必謂四海之內困窮之民，令天子撫育之。故知如\CJKunderwave{王制}所云，孤獨鰥寡“此四者，天民之窮而無告者”，此是困窮者也。言為天子，當慎天位，修道德，養窮民，勤此三者，則天之祿籍長終汝身。祿謂福祿，籍謂名籍，言享大福，保大名也。 \par}

{\noindent\zhuan\zihao{6}\fzbyks 傳“好謂”至“於一”。正義曰：昭二十八年\CJKunderwave{左傳}云：“慶賞刑威曰君。”君出言有賞有刑，“出好”謂愛人而出好言，故為賞善。“興戎”謂疾人而動甲兵，故謂伐惡。\CJKunderwave{易·繫辭}曰：“言語者，君子之樞機。樞機之發，榮辱之主。”必當慮之於心，然後宣之於口，故成之於一而不可再。帝言“我命汝昇天位”者，是慮而宣之，此言故不可再。 \par}

{\noindent\shu\zihao{5}\fzkt “帝曰來”至“不再”。正義曰：帝不許禹讓，呼之曰：“來，禹。下流之水儆戒於我，我恐不能治之。汝能成聲教之信，能成治水之功，惟汝之賢。汝能勤勞於國。”謂盡力於溝洫。“能節儉於家”。謂薄飲食，卑宮室。“常執謙沖，不自滿溢誇大，惟汝之賢也”。又申美之：“汝惟不自矜誇，故天下莫敢與汝爭能。汝惟不自稱伐，故天下莫敢與汝爭功。”美功之大也。“我今勉汝之德，善汝大功，天之歷運之數帝位當在汝身，汝終當升此大君之位，宜代我為天子”。因戒以為君之法：“民心惟甚危險，道心惟甚幽微。危則難安，微則難明，汝當精心，惟當一意，信執其中正之道，乃得人安而道明耳。又為人君，不當妄受用人語。無可考驗之言，勿聽受之。不是詢眾之謀，勿信用之。”言“民所愛者，豈非人君乎？民以君為命，故愛君也”。言“君可畏者，豈非民乎？君失道則民叛之，故畏民也。眾非大君而何所奉戴？無君則民亂，故愛君也。君非眾人無以守國，無人則國亡，故畏民也。君民相須如此，當宜敬之哉！謹慎汝所有之位，守天子之位，勿使失也。敬修其可原之事”。謂道德之美，人所原也。“養彼四海困窮之民，使皆得存立，則天之祿籍長終汝身矣”。又告禹：“惟口之所言，出好事，興戎兵，非善思慮無以出口，我言不可再發。”令禹受其言也。 \par}

禹曰：“枚卜功臣，惟吉之從。”\footnote{枚謂歷卜之而從其吉。此禹讓之志。枚音梅。}帝曰：“禹，官佔，惟先蔽志，昆命於元龜。\footnote{帝王立卜佔之官，故曰官佔。蔽，斷。昆，後也。官佔之法，先斷人志，後命於元龜，言志定然後卜。蔽，必世反，徐甫世反。斷，丁亂反。}朕志先定，詢謀僉同，鬼神其依，龜筮協從，卜不習吉。”\footnote{習，因也。然已謀之於心，謀及卜筮，四者合從，卜不因吉，無所枚卜。僉，七潛反。}禹拜稽首，固辭。\footnote{再辭曰固。}帝曰：“毋！惟汝諧。”\footnote{言毋，所以禁其辭。禹有大功德，故能諧和元后之任。禁，今鴆反，又音金。}

{\noindent\zhuan\zihao{6}\fzbyks 傳“枚謂”至“之志”。正義曰：\CJKunderwave{周禮}有銜枚氏，所銜之物狀如箸。今人數物雲一枚、兩枚，則“枚”是籌之名也。“枚卜”謂人人以次歷申卜之，似老枚數然。然請卜不請筮者，舉動也。 \par}

{\noindent\zhuan\zihao{6}\fzbyks 傳“帝王”至“後卜”。正義曰：佔是卜人之佔，而云“官佔”者，帝王立卜筮之官，故曰“官佔”。\CJKunderwave{洪範}“稽疑”云：“擇建立卜筮人。”是帝王立卜筮之官。\CJKunderwave{周禮}司寇斷獄為蔽獄，是“蔽”為斷也。“昆，後”，\CJKunderwave{釋言}文。官佔之法，先斷人志，後命元龜，言志定然後卜也。\CJKunderwave{洪範}雲“汝則有大疑，謀及乃心，謀乃卿士，謀及庶人”，是先斷人志；乃雲“謀及卜筮”，是後命元龜。“元龜”謂大龜也。 \par}

{\noindent\zhuan\zihao{6}\fzbyks 傳“習因”至“枚上”。正義曰：\CJKunderwave{表記}雲“卜筮不相襲”。鄭云：“襲，因也。”然則“習”與“襲”同。重衣謂之襲，習是後因前，故為因也。“朕志先定”言已謀之於心。“龜筮協從”是謀及卜筮。經言“詢謀僉同”，謀及卿士、庶人，謀皆同心。“鬼神其依”，即是龜筮之事，卜筮通鬼神之意，故言“鬼神其依”。“龜筮協從”，謂卜得吉，是依從也。志先定也，謀僉同也，鬼神依也，龜筮從也，四者合從，然後命汝。卜法不得因吉，無所復枚卜也。如帝此言，既謀既卜，方始命禹，仍請枚卜者，帝與朝臣私謀私卜，將欲命禹，禹不預謀，故不在，更請卜也。 \par}

{\noindent\zhuan\zihao{6}\fzbyks 傳“言毋”至“之任”。正義曰：\CJKunderwave{說文}云：“毋，止之也。”其字從女，內有一畫，象有奸之者，禁止令勿奸也。古人言毋，猶今人言莫，是“言毋者，所以禁其辭”，令勿辭。 \par}

{\noindent\shu\zihao{5}\fzkt “禹曰”至“汝諧”。正義曰：禹以讓而不許，更請帝曰：“每以一枚歷卜功臣，惟吉之人，從而受之。”帝曰：“禹，卜官之佔，惟能先斷人志，後乃命其大龜。我授汝之志先以定矣，又詢於眾人，其謀又皆同美矣。我後謀及鬼神，加之卜筮，鬼神其依我矣，龜筮複合從矣。卜法不得因前之吉更復卜之，不須復卜也。”禹猶拜而後稽首，固辭。帝曰：“毋！”毋者，禁止其辭也。“惟汝能諧和此元后之任，汝宜受之”。 \par}

正月朔旦，受命於神宗，\footnote{受舜終事之命。神宗，文祖之宗廟，言“神”尊之。○正音政，徐音徵。}率百官，若帝之初。\footnote{順舜初攝帝位故事奉行之。}

{\noindent\zhuan\zihao{6}\fzbyks 傳“受舜”至“尊之”。正義曰：\CJKunderwave{舜典}說舜之初“受終於文祖”，此言“若帝之初”，知“受命”即是“舜終事之命”也。神宗猶彼文祖，故云“文祖之宗廟”。“文祖”言祖有文德，“神宗”言神而尊之，名異而實同。神宗當舜之始祖。案\CJKunderwave{帝嚳}云，黃帝生昌意，昌意生顓頊，顓頊生窮蟬，窮蟬生敬康，敬康生句芒，句芒生蟜牛，蟜牛生瞽瞍，瞽瞍生舜。即是舜有七廟，黃帝為始祖，其顓頊與窮蟬為二祧，敬康、句芒、蟜牛、瞽瞍為親廟，則文祖為黃帝顓頊之等也。 \par}

{\noindent\zhuan\zihao{6}\fzbyks 傳“順舜”至“行之”。正義曰：“若”不得為“如”也。\CJKunderwave{舜典}巡守之事，言如初者皆言“如”，不言“若”，知此“若”為順也。順舜初攝帝位故事而盡行之，其奉行者當如\CJKunderwave{舜典}在“璿璣”以下，“班瑞群后”以上也。其巡守非率百官之事，舜尚自為陟方，禹攝帝位，未得巡守，此是舜史所錄，以為\CJKunderwave{虞書}，故言順帝之初，奉行帝之事故，自美禪之得人也。 \par}

{\noindent\shu\zihao{5}\fzkt “正月”至“之初”。正義曰：舜即政三十三年，命禹代己，禹辭不獲免。乃以明年正月朔旦，受終事之命於舜神靈之宗廟，總率百官。順帝之初攝故事，言與舜受禪之初，其事悉皆同也。此年舜即政三十四年，九十六也。 \par}

帝曰：“諮！禹，惟時有苗弗率，汝徂徵。”\footnote{三苗之民數幹王法。率，循。徂。往也。不循常道，言亂逆。命禹討之。數音朔。}禹乃會群后，誓於師曰：“濟濟有眾，咸聽朕命。\footnote{會諸侯共伐有苗。軍旅曰誓。濟濟，眾盛之貌。濟，子禮反。}蠢茲有苗，昏迷不恭，\footnote{蠢，動。昏，暗也。言其所以宜討之。蠢，春允反。}

{\noindent\zhuan\zihao{6}\fzbyks 傳“三苗”至“討之”。正義曰：\CJKunderwave{呂刑}稱苗民“作五虐之刑”，皇帝“遏絕苗民，無世在下”，謂堯初誅三苗。\CJKunderwave{舜典}雲“竄三苗於三危”，謂舜居攝之時，投竄之也。\CJKunderwave{舜典}又云“庶績咸熙，分北三苗”，謂舜即位之後，往徙三苗也。今復不率命，命禹徂徵，是三苗之民數千王誅之事，禹率眾徵之，猶尚逆命。即三苗是諸侯之君，而謂之“民”者，以其頑愚，號之為“民”。\CJKunderwave{呂刑}雲“苗民弗用靈”，是謂為“民”也。\CJKunderwave{呂刑}稱堯誅三苗雲“無世在下”，而得有苗國曆代常存者，“無世在下”謂誅叛者，絕後世耳，蓋不滅其國，又立其近親紹其先祖。\CJKunderline{鯀}既殛死於羽山，禹乃代為崇伯，三苗亦竄其身而存其國。故舜時有被宥者，復不從化，更分北流之。下傳雲“三苗之國，左洞庭，右彭蠡”，其國在南方。蓋分北之時，使為南國君，今復不率帝道。“率，循”、“徂，往”皆\CJKunderwave{釋詁}文。不循帝道，言其亂逆，以其亂逆，故命禹討之。案\CJKunderwave{舜典}皆言舜受終之後，萬事皆舜主之。舜自巡守，不稟堯命。此言“若帝之初”，其事亦應同矣。而此言命禹徵苗，舜復陟方乃死，與舜受堯禪事不同者，以題曰\CJKunderwave{虞書}，即舜史所錄，明其詳於舜，事略於堯、禹也。 \par}

{\noindent\zhuan\zihao{6}\fzbyks 傳“會諸”至“之貌”。正義曰：軍眾曰誓”，\CJKunderwave{曲禮}文也。隱八年\CJKunderwave{穀梁傳}曰：“誥誓不及五帝，盟詛不及三土，交質不及二伯。”“二伯”謂齊桓公、晉文公也。“不及者”，言於時未有也。據此文，五帝之世有誓。\CJKunderwave{周禮}立司盟之官，三王之世有盟也。\CJKunderwave{左傳}雲平王與鄭交質，二伯之前有質也。\CJKunderwave{穀梁傳}漢初始作，不見經文，妄言之耳。美軍眾而言“濟濟”，知是“眾盛之貌”。 \par}

{\noindent\zhuan\zihao{6}\fzbyks 傳“蠢動”至“討之”。正義曰：蠢，動”，\CJKunderwave{釋詁}文。\CJKunderwave{釋訓}云：“蠢，不遜也。”郭璞云：“蠢動為惡，不謙遜也。”日入為“昏”，是為暗也。動為惡而暗於事，言其所以宜討之。 \par}

侮慢自賢，反道敗德，\footnote{狎侮先王，輕慢典教，反正道，敗德義。侮，亡甫反。慢，亡諫反。}君子在野，小人在位，\footnote{廢仁賢，任奸佞。}民棄不保，天降之咎，\footnote{言民叛，天災之。咎，其九反。}肆予以爾眾士，奉辭罰罪。\footnote{肆，故也。辭謂“不恭”，罪謂“侮慢”以下事。}爾尚一乃心力，其克有勳。”\footnote{尚，庶幾。一汝心力，以從我命。}

{\noindent\zhuan\zihao{6}\fzbyks 傳“狎侮”至“德義”。正義曰：“侮”謂輕人身，“慢”謂忽言語，故為“狎侮先王，輕慢典教”。“侮”、“慢”義同，因有二字而分釋之。\CJKunderwave{論語}雲“狎大人，侮聖人之言”，則“狎”、“侮”為異。\CJKunderwave{旅獒}雲“狎侮君子”，則“狎”、“侮”意亦同。\CJKunderline{鄭玄}云：“狎，慣忽也。”慣見而忽之，是“侮”之義。傳取“狎”、“侮”連言之。慢先王典，教自謂己賢，不知先王訓教。“道”者，物所由之路，“德”謂自得於心。反正道，從邪徑，敗德義，毀正行也。 \par}

{\noindent\zhuan\zihao{6}\fzbyks 傳“廢仁賢，任奸佞”。正義曰：雖則下愚之君，皆雲好賢疾佞，非知賢而廢之，知佞而任之。但愚人所好，必同於民，賢求其心，佞從其欲，以賢為惡，謂佞為善，故仁賢見廢，奸佞被任，此則“昏迷”之狀也。 \par}

{\noindent\zhuan\zihao{6}\fzbyks 傳“肆故”至“下事”。正義曰：“肆，故”，\CJKunderwave{釋詁}文。所奉之辭即所伐之罪，但天子責其不恭，數其身罪，因其文異而分之。 \par}

{\noindent\zhuan\zihao{6}\fzbyks 傳“尚庶”至“我命”。正義曰：\CJKunderwave{釋言}云：“庶幾，尚也。”反以相解，故“尚”為庶幾。 \par}

{\noindent\shu\zihao{5}\fzkt “帝曰諮”至“有勳”。正義曰：史言禹雖攝位，帝尊如故，時有苗國不順，帝曰：“諮嗟！汝禹，惟時有苗之國不循帝道，汝往徵之。”禹得帝命，乃會群臣諸侯，告誓於眾曰：“濟濟美盛之有眾，皆聽從我命。今蠢蠢然動而不遜者，是此有苗之君。昏暗迷惑，不恭敬王命。侮慢眾常，自以為賢。反戾正道，敗壞德義。君子在野，小人在位。由此民棄叛之，不保其有眾，上天降之殃咎。故我以爾眾士，奉此譴責之辭，伐彼有罪之國。汝等庶幾同心盡力，以從我命，其必能有大功勳，不可懈惰。” \par}

三旬，苗民逆命。\footnote{旬，十日也。以師臨之，一月不服，責舜不先有文誥之命、威讓之辭，而便憚之以威，脅之以兵，所以生辭。誥，古報反。憚，徒旦反，一音丹末反。脅，許業反。}益贊於禹曰：“惟德動天，無遠弗屆。\footnote{贊，佐。屆，至也。益以此義佐禹，欲其修德致遠。屆音戒。}滿招損，謙受益，時乃天道。\footnote{自滿者人損之，自謙者人益之，是天之常道。}


{\noindent\zhuan\zihao{6}\fzbyks 傳“旬十”至“生辭”。正義曰：\CJKunderwave{堯典}雲“三百有六旬”，是知“旬，十日”也。以師臨之，一月不服者，責舜不先有文告之命、威讓之辭，而便憚之以威，脅之以兵，所以有苗得生辭也。傳知然者，昭十三年\CJKunderwave{左傳}論征伐之事云：“告之以文辭，董之以武師。”是用兵者先告，不服然後伐之。今經無先告之文，而有逆命之事，故知責舜不先有文告之命，而即脅之以兵。其“文告之命、威讓之辭”，\CJKunderwave{國語}亦有其事。夫以大舜足達用兵之道，而不為文告之命，使之得生辭者，有苗數幹王誅，逆者難以言服，故憚之以威武，任其生辭。待其有辭，為之振旅，彼若師退而服，我復更有何求？為退而又不降，復往必無辭說。不恭而徵之，有辭而舍之，正是柔服之道也。若先告以辭，未必即得從命。不從而後行師，必將大加殺戮。不以文誥，感德自來，固是大聖之遠謀也。 \par}

{\noindent\zhuan\zihao{6}\fzbyks 傳“贊佐”至“致遠”。正義曰：\CJKunderwave{禮}有贊佐，是助祭之人，故“贊”為佐也。“屆，至也”，\CJKunderwave{釋詁}文。經云：“惟德動天。”天遠而難動，德能動遠。又言：“無遠不屆。”乃據人言德動遠人，無不至也。益以此義佐禹，欲修德致遠，使有苗自來也。德之動天，經傳多矣。\CJKunderwave{禮運}云，聖人順民，“天不愛其道”，地不愛其寶，故天降膏露，地出醴泉”。如此之類，皆德動之也。 \par}

{\noindent\zhuan\zihao{6}\fzbyks 傳“自滿”至“常道”。正義曰：自以為滿，人必損之；自謙受物，人必益之。\CJKunderwave{易寶·謙卦}彖曰：“天道虧盈而益謙，地道變盈而流謙，鬼神害盈而福謙，人道惡盈而好謙。”是滿招損，謙受益為天道之常也。益言此者，欲令禹修德息師，持謙以待有苗。 \par}

帝初於歷山，往于田，日號泣於旻天、於父母，\footnote{仁覆愍下謂之旻天。言舜初耕於歷山之時，為父母所疾，日號泣於旻天及父母，克己自責，不責於人。田，本或作畋。號，戶高反。旻，武巾反。}負罪引慝，祗載見瞽瞍，夔夔齋慄，瞽亦允若。\footnote{慝，惡。載，事也。夔夔，悚懼之貌。言舜負罪引惡，敬以事見於父，悚懼齋莊，父亦信順之。言能以至誠感頑父。慝，他則反。見，賢遍反。瞽音古。瞍，素後反。夔，求龜反。齋音側皆反。}至諴感神，矧茲有苗。”\footnote{諴，和。矧，況也。至和感神，況有苗乎！言易感。諴音咸。矧，失忍反。易，以豉反。}

{\noindent\zhuan\zihao{6}\fzbyks 傳“仁覆”至“責於人”。正義曰：“仁覆愍下謂之旻天”，\CJKunderwave{詩}毛傳文也。旻，愍也。求天愍己，故呼曰“旻天”。\CJKunderwave{書傳}言：“舜耕於歷山。”\CJKunderline{鄭玄}云：“歷山在河東。”是耕於歷山之時，為父母所疾，故往于田，日號泣於旻天。何為其然也！\CJKunderwave{孟子}曰：“怨慕也。長息問於公明高曰：‘舜往于田，則予既聞命矣，號泣於旻天及父母，即吾不知矣。’公明高曰：‘非爾所知也。’我竭力耕田，供為子職而已，父母不愛我，何哉？大孝終身慕父母，五十而慕者，予於大舜見之矣。”言舜之號泣怨慕者，克己自責，不責於人也。 \par}

{\noindent\zhuan\zihao{6}\fzbyks 傳“慝惡”至“頑父”。正義曰：“慝”之為惡，常訓耳。\CJKunderwave{舜典}已訓“載”為事，以非常訓，故詳其文。“夔夔”與“齋慄”共文，故為“悚懼之貌”。自負其罪，引惡歸己，事瞽同耳，丁寧深言之。“敬以事見於父”者，謂恭敬，自因事務須見父，恭敬以見。夔夔然悚懼齊慄，是見時之貌。“父亦信順之”者，謂當以事見之時，順帝意不悖怒也。言“能以至誠感頑父”者，言感使當時暫以順耳，不能使每事信順，變為善人。故\CJKunderwave{孟子}說舜既被堯徵用，堯妻之以二女，瞽瞍猶與象欲謀殺舜而分其財物，是下愚之性，終不可改。但舜善養之，使不至於奸惡而已。 \par}

{\noindent\zhuan\zihao{6}\fzbyks 傳“諴和”至“易感”。正義曰：“諴”亦咸也，咸訓為皆，皆能相從，亦和之義也。“矧，況”，\CJKunderwave{釋言}文。上言德能動天，次言帝能感瞽。天以玄遠難感，瞽以頑愚難感，言苗民近於天而智於瞽，故言感天感瞽以況之。天是神也，覆動上天，言至和尚能感天神，而況於有苗乎！言有苗易感。神覆動天而不覆言瞽者，以瞽雖愚，猶是人類，天神事與人隔，感天難於感瞽，故舉難者以見之。其實天與瞽俱言難感，以況有苗易於彼二者。 \par}

禹拜昌言曰：“俞！”班師振旅。\footnote{昌，當也。以益言為當，故拜受而然之，遂還師。兵入曰振旅。言整眾。當，丁浪反，下同。還，經典皆音旋。}帝乃誕敷文德，\footnote{遠人不服，大布文德以來之。誕音但。}舞幹羽於兩階，\footnote{幹，楯。羽，翳也。皆舞者所執。修闡文教，舞文舞於賓主階間，抑武事。階徐音皆。楯，食允反。翳，於計反。闡，尺善反。}七旬，有苗格。\footnote{討而不服，不討自來，明御之者必有道。三苗之國，左洞庭，右彭蠡，在荒服之例，去京師二千五百里也。洞，徒弄反。蠡音禮。}

{\noindent\zhuan\zihao{6}\fzbyks 傳“昌當”至“整眾”。正義曰：“昌，當也”，\CJKunderwave{釋詁}文。禹以益言為當，拜舜而已即還。還不請者，\CJKunderwave{春秋}襄十九年“晉士匄帥師侵齊，聞齊侯卒，乃還”，\CJKunderwave{公羊傳}曰“大夫以君命出，進退在大夫”，是言進退由將，不須請也。或可當時請帝乃還，文不具耳。“兵入曰振旅”，\CJKunderwave{釋天}文。與\CJKunderwave{春秋}二傳皆有此文。振，整也。言整眾而還。 \par}

{\noindent\zhuan\zihao{6}\fzbyks 傳“遠人”至“來之”。正義曰：“遠人不服，文德以來之”，\CJKunderwave{論語}文也。益贊於禹，使修德，而帝自誕敷者，言君臣同心．“大布”者，多設文德之教，君臣共行之也。 \par}

{\noindent\zhuan\zihao{6}\fzbyks 傳“幹楯”至“武事”。正義曰：\CJKunderwave{釋言}云：“幹，扞也。”孫炎曰：“幹楯，自蔽扞也。”以楯為人扞。通以“幹”為楯名，故“幹”為楯。\CJKunderwave{釋言}又云：“纛，翳也。“郭璞云：“舞者持以自蔽翳也。”故\CJKunderwave{明堂位}云，朱干玉鏚以舞大武。戚，斧也，是武舞執斧執楯。\CJKunderwave{詩}云：“左手執籥，右手秉翟。”是文舞執籥，故幹羽皆舞者所執。修闡文教，不復征伐，故舞文德之舞於賓主階間，言帝抑武事也。經雲“舞幹羽”，即亦舞武也。傳惟言舞文者，以據器言之，則有武有文，俱用以為舞，而不用於敵，故教為文也。 \par}

{\noindent\zhuan\zihao{6}\fzbyks 傳“討而”至“百里”。正義曰：“御之必有道”者，不恭而往徵，得辭而振旅，而御之以道。\CJKunderwave{史記}吳起對魏武侯云：“昔三苗氏左洞庭，右彭蠡，德義不修，而禹滅之。”此言來服，則是不滅。吳起言滅者，以武侯恃險，言滅以懼之。辯士之說，不必皆依實也。知“在荒服之例”者，以其地驗之為然。\CJKunderwave{禹貢}五服，甸、侯、綏、要、荒。荒最在外，王畿面五百里，其外四服又每服五百里，是去京師為二千五百里。 \par}

{\noindent\shu\zihao{5}\fzkt “三旬”至“苗格”。正義曰：禹既誓於眾，而以師臨苗。經三旬，苗民逆帝命，不肯服罪。益乃進謀以佐於禹曰：“惟是有德，能動上天。苟能修德，無有遠而不至。”因言行德之事：“自滿者招其損，謙虛者受其益，是乃天之常道。”欲禹修德，謙虛以來苗。既說其理，又言其驗：“帝乃初耕於歷山之時，為父母所疾。往至於田，日號泣於旻天。於父母乃自負其罪，自引其惡，恭敬以事見父瞽瞍，夔夔然悚懼，齋莊戰慄，不敢言己無罪。舜謙如此，雖瞽瞍之頑愚，亦能信順。帝至和之德尚能感於冥神，況此有苗乎！”言其苗易感於瞽瞍。禹拜益受之當言，曰：“然。”然益語也。遂還師整眾而歸。\CJKunderline{帝舜}乃大布文德，舞幹羽於兩階之間，七旬而有苗自服來至。言主聖臣賢，御之有道也。 \par}

\section{皋陶謨第四（皋陶謨上）}


皋陶謨\footnote{謨，謀也。皋陶為\CJKunderline{帝舜}謀。為，於偽反。}

{\noindent\zhuan\zihao{6}\fzbyks 傳“謨謀”至“舜謀”。正義曰：孔以此篇惟與禹言，嫌其不對\CJKunderline{帝舜}，故言“為\CJKunderline{帝舜}謀”。將言“為\CJKunderline{帝舜}謀”故又訓“謨”為謀，以詳其文。 \par}

曰若稽古，皋陶\footnote{亦順考古道以言之。夫典、謨，聖帝所以立治之本，皆師法古道以成不易之則。夫音扶。治，直吏反，下同。}曰：“允迪厥德，謨明弼諧。”\footnote{迪，蹈。厥，其也。其，古人也。言人君當信蹈行古人之德，謀廣聰明以輔諧其政。蹈，徒報反。}禹曰：“俞，如何？”\footnote{然其言，問所以行。}

{\noindent\zhuan\zihao{6}\fzbyks 傳“亦順”至“之則”。正義曰：二謨其目正同，故云“亦順考古道以言”也。堯舜考古以行，謂之為“典”，大禹皋陶考古以言謂之為“謨”。“典”、“謨”之文不同，其目皆雲考古，故傳明言其意：“夫典、謨，聖帝所以立治之本。”雖言行有異，皆是考法古道以成不易之則，故史皆以“稽古”為端目。但君則行之，臣則言之，以尊卑不同，故“典”、“謨”名異。禹亦為君而云“謨者，禹在舜時未為君也。顧氏亦同此解。皋陶德劣於禹，皆是考古以言，故得同其題目。但禹能“敷於四海，祇承於帝”，皋陶不能然，故此下更無別辭耳。 \par}

{\noindent\zhuan\zihao{6}\fzbyks 傳“迪蹈”至“其政”。正義曰：\CJKunderwave{釋詁}云：“迪，道也。”聲借為導，導音與蹈同，故“迪”又為蹈也。其德即其上“稽古”，故曰“其，古人也”。而臣為君謀，故云“言人君當信蹈行古人之德”，謂蹈履依行之也。“謀廣聰明”，“聰明”者自是己性，又當受納人言，使多所聞見，以博大此聰明，以輔弼和諧其政。經惟言“明”，傳亦有“聰”者，以耳目同是所用，故以“聰明”言之。此“曰”上不言“皋陶”，猶大禹為謀，“曰”上不言“禹”。\CJKunderline{鄭玄}云：“以皋陶下屬為句。”則“稽古”之下無人名，與上三篇不類甚矣。 \par}

皋陶曰：“都！慎厥身修，思永。\footnote{嘆美之重也。慎修其身，思為長久之道。“身修”絕句。}惇敘九族，庶明勵翼，邇可遠，在茲。”\footnote{言慎修其身，厚次敘九族，則眾庶皆明其教，而自勉勵翼戴上命，近可推而遠者，在此道。惇，\CJKunderwave{切韻}都昆反。}禹拜昌言曰：“俞。”\footnote{以皋陶言為當，故拜受而然之。當，丁浪反，下同。}

{\noindent\zhuan\zihao{6}\fzbyks 傳“嘆美”至“之道”。正義曰：案傳之言以“修”為上讀，顧氏亦同也。 \par}

{\noindent\zhuan\zihao{6}\fzbyks 傳“言慎”至“此道”。正義曰：自身以外，九族為近，故慎修其身，又厚次敘九族，猶堯之為政，先以親九族也。人君既能如此，則眾庶皆明其教，而各自勉勵翼戴上命。昭九年\CJKunderwave{左傳}說晉叔向言“翼戴天子”，故以為“翼戴上命”，言如鳥之羽翼而奉戴之。王者率己以化物，親親以及遠，故從近可推而至於遠者，在修己身、親九族之道。王肅云：“以眾賢明為砥礪，為羽翼。”鄭云：“厲，作也，以眾賢明作輔翼之臣。”與孔不同。 \par}

{\noindent\shu\zihao{5}\fzkt “曰若”至“曰俞”。正義曰：史將言皋陶之能謀，故為題目之辭曰，能順而考案古道而言之者，是皋陶也。其為帝謀曰：“為人君者當信實蹈行古人之德，而謀廣其聰明之性，以輔諧己之政事，則善矣。”禹曰：“然。”然其謀是也。“此當如何行之？”皋陶曰：“嗚呼！重其事而嘆美之。“行上謀者，當謹慎其己身，而修治人之事，思為久長之道。又厚次敘九族之親而不遺棄，則眾人皆明曉上意，而各自勉勵翼戴上命，行之於近，而可推而至遠者，在此道也。”禹乃拜受其當理之言，曰：“然。”美其言而拜受之。 \par}

皋陶曰：“都！在知人，在安民。”\footnote{嘆修身親親之道在知人所信任，在能安民。}禹曰：“籲！咸若時，惟帝其難之。\footnote{言\CJKunderline{帝堯}亦以知人安民為難，故曰：“籲！”}知人則哲，能官人。安民則惠，黎民懷之。\footnote{哲，智也。無所不知，故能官人。惠，愛也。愛則民歸之。}能哲而惠，何憂乎\CJKunderline{驩兜}？\footnote{佞人亂德，堯憂其敗政，故流放之。}何遷乎有苗？何畏乎巧言令色孔壬？”\footnote{孔，甚也。巧言，靜言庸違。令色，象恭滔天。禹言有苗、\CJKunderline{驩兜}之徒甚佞如此，堯畏其亂政，故遷放之。}


{\noindent\zhuan\zihao{6}\fzbyks 傳“哲智”至“歸之”。正義曰：“哲，智”，\CJKunderwave{釋言}文。舍人曰：“哲，大智也。”無所不知，知人之善惡，是能官人。“惠，愛”，\CJKunderwave{釋詁}文。君愛民則民歸之。 \par}

{\noindent\zhuan\zihao{6}\fzbyks 傳“孔甚”至“放之”。正義曰：“孔，甚”，\CJKunderwave{釋詁}文。上句既言“\CJKunderline{驩兜}”、“有苗”，則此“巧言令色”\CJKunderline{共工}之行也，故以\CJKunderwave{堯典}\CJKunderline{共工}之事解之：“巧言，靜言庸違”也，“令色，象恭滔天”也。“孔壬”之文在三人之下，總上三人皆甚佞也。“苗”言其名，“巧言令色”言其行，令其文首尾互相見，故傳通言之：“禹言有苗、\CJKunderline{驩兜}之徒甚佞如此，堯畏其亂政，故遷放之。”傳不言\CJKunderline{共工}，故云“之徒”以包之。“遷”與“憂”、“畏”亦互相承言，畏之而憂，乃遷之也。四凶惟言三者，馬融云：“禹為父隱，故不言\CJKunderline{鯀}也。” \par}

{\noindent\shu\zihao{5}\fzkt “皋陶曰都在”至“孔壬”。正義曰：皋陶以禹然其言，更述修身親親之道，嘆而言曰：“人君行此道者，在於知人善惡，擇善而信任之；在於能安下民，為政以安定之也。”禹聞此言，乃驚而言曰：“籲！人君皆如是。能知人，能安民，惟\CJKunderline{帝堯}猶其難之，況餘人乎？知人善惡，則為大智。能用官，得其人矣。能安下民，則為惠政，眾民皆歸之矣。此甚不易也，若\CJKunderline{帝堯}能智而惠，則當朝無奸佞，何憂懼於\CJKunderline{驩兜}之佞而流放之？何須遷徙於有苗之君？何所畏懼於彼巧言令色為甚佞之人？”三兇見惡，\CJKunderline{帝堯}方始去之，是知人之難。 \par}

皋陶曰：“都！亦行有九德。\footnote{言人性行有九德，以考察真偽則可知。○行，下孟反，注“性行”、“行正直”之“行”同。}亦言其人有德，乃言曰，載采采。”\footnote{載，行。採，事也。稱其人有德，必言其所行某事某事以為驗。}


{\noindent\zhuan\zihao{6}\fzbyks 傳“言人”至“可知”。正義曰：“言人性行有九德”，下文所云是也。如此九者考察其真偽，則人之善惡皆可知矣。然則皋陶之賢不及\CJKunderline{帝堯}遠矣，皋陶知有此術，\CJKunderline{帝堯}無容不知；而有四凶在朝，禹言帝難之者，堯朝之有四凶，晦跡以顯舜爾。禹言惟帝難之，說彼甚佞，因其成敗以示教法，欲開皋陶之志，故舉大事以為戒；非是此實甚佞，堯不能知也。顧氏亦云：“堯實不以此為難。今雲難者，俯同流俗之稱也。” \par}

{\noindent\zhuan\zihao{6}\fzbyks 傳“載行”至“為驗”。正義曰：“載”者，運行之義，故為行也。此謂薦舉人者稱其人有德，欲使在上用之，必須言其所行之事，雲見此人常行其某事某事，由此所行之事以為有德之驗。\CJKunderwave{論語}云：“如有所譽者，其有所試矣。”是言試之於事，乃可知其德。 \par}

{\noindent\shu\zihao{5}\fzkt “皋陶”至“采采”。正義曰：禹既言知人為難，皋陶又言行之有術，故言曰：“嗚呼！人性雖則難知，亦當考察其所行有九種之德。人慾稱薦人者，不直言可用而已，亦當言其人有德。問其德之狀，乃言曰其德之所行某事某事。以所行之事為九德之驗，如此則可知也。” \par}

禹曰：“何？”\footnote{問九德品例。}皋陶曰：“寬而慄，\footnote{性寬弘而能莊慄。}柔而立，\footnote{和柔而能立事。}愿而恭，\footnote{愨愿而恭恪。}\footnote{願音願。愨\CJKunderwave{切韻}苦角反。恪，苦各反。}亂而敬，\footnote{亂，治也。有治而能謹敬。}擾而毅，\footnote{擾，順也。致果為毅。擾，而小反，徐音饒。毅，五既反。}直而溫，\footnote{行正直而氣溫和。}簡而廉，\footnote{性簡大而有廉隅。}剛而塞，\footnote{剛斷而實塞。}\footnote{斷，丁亂反。}彊而義。\footnote{無所屈撓，動必合義。撓，女孝反。}彰厥有常，吉哉！\footnote{彰，明。吉，善也。明九德之常，以擇人而官之，則政之善。}

{\noindent\zhuan\zihao{6}\fzbyks 傳“性寬”至“莊慄”。正義曰：此九德之文，\CJKunderwave{舜典}雲“寬而慄，直而溫”，與此正同。彼雲“剛而無虐，簡而無傲”，與此小異。彼言“剛失入虐”，此言“剛斷而能實塞”，“實塞”亦是不為虐。彼言“簡失入傲”，此言“簡大而有廉隅”，“廉隅”亦是不為傲也。九德皆人性也。\CJKunderline{鄭玄}云：“凡人之性有異，有其上者，不必有下；有其下者，不必有上。上下相協，乃成其德。”是言上下以相對，各令以相對兼而有之，乃為一德。此二者雖是本性，亦可以長短自矯。寬弘者失於緩慢，故性寬弘而能矜莊嚴慄，乃成一德。九者皆然也。 \par}

{\noindent\zhuan\zihao{6}\fzbyks 傳“愨愿而恭恪”。正義曰：“願”者愨謹良善之名。謹願者失於遲鈍，貌或不恭，故愨願而能恭恪乃為德。 \par}

{\noindent\zhuan\zihao{6}\fzbyks 傳“亂治”至“謹敬”。正義曰：“亂，治”，\CJKunderwave{釋詁}文。有能治者，謂才高於人也，堪撥煩理劇者也。負才輕物，人之常性，故有治而能謹敬乃為德也。“願”言“恭”，“治”雲“敬”者，恭在貌，敬在心；願者遲鈍，外失於儀，故言“恭”以表貌；治者輕物，內失於心，故稱“敬”以顯情。“恭”與“敬”其事亦通，“願”其貌恭而心敬也。 \par}

{\noindent\zhuan\zihao{6}\fzbyks 傳“擾順”至“為毅”。正義曰：\CJKunderwave{周禮·大宰}云：“以擾萬民。”\CJKunderline{鄭玄}云：“擾猶馴也。”\CJKunderwave{司徒}云：“安擾邦國。”鄭云：“擾亦安也。”“擾”是安馴之義，故為順也。“致果為毅”，宣二年\CJKunderwave{左傳}文。彼文以“殺敵為果，致果為毅”，謂能致果敢殺敵之心，是為強毅也。和順者失於不斷，故順而能決乃為德也。 \par}

{\noindent\zhuan\zihao{6}\fzbyks 傳“性簡”至“廉隅”。正義曰：“簡”者，寬大率略之名。志遠者遺近，務大者輕細，弘大者失於不謹，細行者不修廉隅，故簡大而有廉隅乃為德也。 \par}

{\noindent\zhuan\zihao{6}\fzbyks 傳“剛斷”至“實塞”。正義曰：“塞”訓實也。剛而能斷失於空疏，必性剛正而內充實乃為德也。 \par}

{\noindent\zhuan\zihao{6}\fzbyks 傳“無所”至“合義”。正義曰：強直自立，無所屈撓，或任情違理，失於事宜，動合道義乃為德也。鄭注\CJKunderwave{論語}云：“剛謂強，志不屈撓。”即“剛”、“強”義同。此“剛”、“強”異者，“剛”是性也，“強”是志也。當官而行，無所避忌，剛也。執己所是，不為眾撓，強也。“剛”、“強”相近，鄭連言之。“寬”謂度量寬弘，“柔”謂性行和柔，“擾”謂事理擾順，三者相類，即\CJKunderwave{洪範}雲“柔克”也。“願”謂容貌恭正，“亂”謂剛柔治理，“直”謂身行正直，三者相類，即\CJKunderwave{洪範}雲“正直”也。“簡”謂器量凝簡，“剛”謂事理剛斷，“強”謂性行堅強，三者相類，即\CJKunderwave{洪範}雲“剛克”也。而九德之次，從“柔”而至“剛”也，惟“擾而毅”在“願”、“亂”之下耳。其\CJKunderwave{洪範}三德，先人事而後天地，與此不同。 \par}

{\noindent\zhuan\zihao{6}\fzbyks 傳“彰明”至“之善”。正義曰：“彰，明”、“吉，善”，常訓也。此句言用人之義。所言九德，謂彼人常能然者。若暫能為之，未成為德。故人君取士，必明其九德之常，知其人常能行之，然後以此九者之法擇人而官之，則為政之善也。“明”謂人君明知之。王肅云：“明其有常則善也，言有德當有恆也。”其意亦言彼能有常，人君能明之也。鄭云：“人能明其德，所行使有常，則成善人矣。”其意謂彼人自明之，與孔異也。 \par}

{\noindent\shu\zihao{5}\fzkt “禹曰”至“吉哉”。正義曰：皋陶既言其九德，禹乃問其品例曰：“何謂也？”皋陶曰：“人性有寬弘而能莊慄也，和柔而能立事也，愨願而能恭恪也，治理而能謹敬也，和順而能果毅也，正直而能溫和也，簡大而有廉隅也，剛斷而能實塞也，強勁而合道義也。人性不同，有此九德。人君明其九德所有之常，以此擇人而官之，則為政之善哉！” \par}

日宣三德，夙夜浚明有家。\footnote{三德，九德之中有其三。宣，布。夙，早。浚，須也。卿大夫稱家。言能日日布行三德，早夜思之，須明行之，可以為卿大夫。浚，息俊反，馬云：“大也。”}日嚴祗敬六德，亮採有邦。\footnote{有國，諸侯。日日嚴敬其身，敬行六德，以信治政事，則可以為諸侯。嚴如字，馬、徐魚檢反。}


{\noindent\zhuan\zihao{6}\fzbyks 傳“三德”至“大夫”。正義曰：此文承“九德”之下，故知“三德”是九德之內課有其三也。\CJKunderwave{周語}云：“宣佈哲人之令德。”“宣”以布義，故為布也。“夙，早”，\CJKunderwave{釋詁}文。又云：“須，待也。”此經之意，謂夜思之，明旦行之，“須”為待之意，故“浚”為須也。大夫受采邑，賜氏族，立宗廟，世不絕祀，故稱“家”。位不虛受，非賢臣不可，言能日日布行三德，早夜思之，待明行之，如此念德不懈怠者，乃可以為大夫也。以士卑，故言不及也。計有一德二德，即可以為士也。鄭以“‘三德’、‘六德’，皆‘亂而敬’以下之文”，經無此意也。 \par}

{\noindent\zhuan\zihao{6}\fzbyks 傳“有國”至“諸侯”。正義曰：天子分地建國，諸侯專為己有，故“有國”謂諸侯也。“祗”亦為敬，“敬”有二文，上謂敬身，下謂敬德，“嚴”則敬之狀也。故言“日日嚴敬其身，敬行六德，以信治政事，則可以為諸侯”也。諸侯大夫皆言“日日”者，言人之行德，不可暫時舍也。臣當行君之令，故早夜思之。君是出令者，故言敬身行德。此文以小至大，總以天子之事，故先大夫而後諸侯。 \par}

翕受敷施，九德咸事，俊乂在官。\footnote{翕，和也。能合受三六之德而用之，以佈施政教，使九德之人皆用事。謂天子如此，則俊德治能之士並在官。翕，許及反。俊乂，馬曰：“千人曰俊，百人曰乂。”}百僚師師，百工惟時，\footnote{僚、工皆官也。師師，相師法。百官皆是，言政無非。僚本又作寮。}撫於五辰，庶績其凝。”\footnote{凝，成也。言百官皆撫順五行之時，眾功皆成。撫，方武反。凝，魚陵反，馬云：“定也。”}

{\noindent\zhuan\zihao{6}\fzbyks 傳“翕合”至“在官”。正義曰：“翕，合”，\CJKunderwave{釋詁}文。以文承“三德”、“六德”之下，故言合受三六之德而用之。以此人為官，令其佈施政教，使此九德之人皆居官用事。謂天子各任其所能。大夫所行三德，或在諸侯六德之內，但並此三六之德，既充九數，故言九德皆用事，謂用為大夫，用為諸侯，使之治民事也。大夫諸侯當身自行之，故言“日宣”、“日嚴”。天子當任人使行之，故言“合受而用之”。其實天子亦備九德，故能任用三德、六德也，則俊德治能之士並在官矣。“乂”訓為治，故云“治能”。馬、王、鄭皆云：“才德過千人為俊，百人為乂。” \par}

{\noindent\zhuan\zihao{6}\fzbyks 傳“僚工”至“無非”。正義曰：“僚，官”，\CJKunderwave{釋詁}文。“工，官”，常訓也。“師師”謂相師法也。 \par}

{\noindent\zhuan\zihao{6}\fzbyks 傳“凝成”至“皆成”。正義曰：\CJKunderline{鄭玄}亦云：“凝，成也。”王肅云：“凝猶定也。”皆以意訓耳。文承“百工”之下，“撫於五辰”還是百工撫之，故云“百官皆撫順五行之時，則眾功皆成”也。“五行之時”即四時也。\CJKunderwave{禮運}曰“播五行於四時”，土寄王四季，故為“五行之時”也。所撫順者，即\CJKunderwave{堯典}“敬授民時”，“平秩東作”之類是也。 \par}

{\noindent\shu\zihao{5}\fzkt “日宣”至“其凝”。正義曰：皋陶既陳人有九德，宜擇而官之，此又言官之所宜：“若人能日日宣佈三德，早夜思念而須明行之，此人可以為卿大夫，使有家也。若日日嚴敬其身，又能敬行六德，信能治理其事，此人可以為諸侯，使有國也。然後撫以天子之任，合受有家有國三六之德而用之，佈施政教，使九德之人皆得用事，事各盡其能，無所遺棄，則天下俊德治能之士並在官矣。皆隨賢才任職，百官各師其師，轉相教誨，則百官惟皆是矣，無有非者。以此撫順五行之時，以化隘天下之民，則眾功其皆成矣。”結上知人安民之意。 \par}

無教逸欲有邦，\footnote{不為逸豫貪慾之教，是有國者之常。}兢兢業業，一日二日萬幾。\footnote{兢兢，戒慎。業業，危懼。幾，微也。言當戒懼萬事之微。兢，居凌反。業如字，徐五荅反。幾，徐音機。}無曠庶官，天工人其代之。\footnote{曠，空也。位非其人為空官。言人代天理官，不可以天官私非其才。}


{\noindent\zhuan\zihao{6}\fzbyks 傳“不為”至“之常”。正義曰：“毋”者禁戒之辭，人君身為逸欲，下則效之，是以禁人君使不自為耳。不為逸豫貪慾之教，是有國者之常也。此文主於天子，天子謂天下為國。\CJKunderwave{詩}雲“生此王國”之類是也。 \par}

{\noindent\zhuan\zihao{6}\fzbyks 傳“兢兢”至“之微”。正義曰：\CJKunderwave{釋訓}云：“兢兢，戒也。業業，危也。”戒必慎，危必懼，傳言“慎”、“懼”以足之。\CJKunderwave{易·繫辭}云：“幾者動之微。”故“幾”為微也。一日二日之間，微者乃有萬事，言當戒慎萬事之微。微者尚有萬，則大事必多矣。且微者難察，察則勞神，以言不可逸耳。馬、王皆云：“一日、二日，猶日日也。” \par}

{\noindent\zhuan\zihao{6}\fzbyks 傳“曠空”至“其才”。正義曰：“曠”之為空，常訓也。位非其人，所職不治，是為空官。天不自治，立君乃治之。君不獨治，為臣以佐之。下典、禮、德、刑，無非天意者。天意既然，人君當順天，是言人當代天治官。官則天之官，居天之官，代天為治，苟非其人，不堪此任，人不可以天之官而私非其才。王肅云：“天不自下治之，故人代天居之，不可不得其人也。” \par}

天敘有典，敕我五典五惇哉！\footnote{天次敘人之常性，各有分義，當敕正我五常之敘，使合於五厚，厚天下。有典，馬本作\CJKunderwave{五典}。分，扶問反。}天秩有禮，自我五禮有庸哉！\footnote{庸，常。自，用也。天次秩有禮，當用我公、侯、伯、子、男五等之禮以接之，使有常。有庸，馬本作“五庸”。}同寅協恭，和衷哉！\footnote{衷，善也。以五禮正諸侯，使同敬合恭而和善。衷音中。}


{\noindent\zhuan\zihao{6}\fzbyks 傳“天次”至“天下”。正義曰：天敘有典，有此五典，即父義、母慈、兄友、弟恭、子孝是也。五者人之常性，自然而有，但人性有多少耳。天次敘人之常性，使之各有分義。義，宜也。今此義、慈、友、恭、孝各有定分，合於事宜。此皆出天然，是為天次敘之。天意既然，人君當順天之意，敕正我五常之教，使合於五者皆厚，以教天下之民也。五常之教，人君為之，故言“我”也。五教遍於海內，故以“天下”言之。 \par}

{\noindent\zhuan\zihao{6}\fzbyks 傳“庸常”至“有常”。正義曰：“庸，常”，\CJKunderwave{釋詁}文。又云：“由，自也。”“由”是用，故“自”為用也。“天次敘有禮”，謂使賤事貴，卑承尊，是天道使之然也。天意既然，人君當順天意，用我公、侯、伯、子、男五等之禮以接之，使之貴賤有常也。此文主於天子，天子至於諸侯，車旗衣服、國家禮儀、饗食燕好、饔餼飧牢，禮各有次秩以接之。上言“天敘”，此雲“天秩”者，“敘”謂定其倫次，“秩”謂制其差等，義亦相通。上雲“敕我”，此言“自我”者，五等以教下民，須敕戒之；五禮以接諸侯，當用我意；故文不同也。上言“五惇”，此言“五庸”者，五典施於近親，欲其恩厚；五禮施於臣下，欲其有常；故文異也。王肅云：“五禮謂王、公、卿、大夫、士。”\CJKunderline{鄭玄}云：“五禮，天子也，諸侯也，卿大夫也，士也，庶民也。”此無文可據，各以意說耳。 \par}

{\noindent\zhuan\zihao{6}\fzbyks 傳“衷善”至“和善”。正義曰：“衷”之為善，常訓也。故\CJKunderwave{左傳}雲“天誘其衷”，說者皆以衷為善。此文承“五禮”之下，禮尚恭敬，故“以五禮正諸侯，使同敬合恭而和善”也。\CJKunderline{鄭玄}以為“並上之禮共有此事”。五典室家之內，務在相親，非復言以恭敬，恭敬惟為五禮而已，孔言是也。 \par}

天命有德，五服五章哉！\footnote{五服，天子、諸侯、卿、大夫、士之服也。尊卑彩章各異，所以命有德。}天討有罪，五刑五用哉！\footnote{言天以五刑討五罪，用五刑宜必當。}政事懋哉！懋哉！\footnote{言敘典秩禮，命德討罰無非天意者，故人君居天官，聽政治事，不可以不自勉。}

{\noindent\zhuan\zihao{6}\fzbyks 傳“五服”至“有德”。正義曰：\CJKunderwave{益稷}云：“以五采彰施於五色，作服，汝明。”是天子、諸侯、卿、大夫、士之服也。其“尊卑採章各異”，於彼傳具之。天命有德，使之居位，命有貴賤之倫，位有上下之異，不得不立名，以此等之，象物以彰之。先王制為五服，所以表貴賤也。服有等差，所以別尊卑也。 \par}

{\noindent\shu\zihao{5}\fzkt “無教”至“懋哉”。正義曰：皋陶既言用人之法，又戒以居官之事：“上之所為，下必效之。無教在下為逸豫貪慾之事，是有國之常道也。為人君當兢兢然戒慎，業業然危懼。”言當戒慎。“一日二日之間而有萬種幾微之事，皆須親自知之，不得自為逸豫也。萬幾事多，不可獨治，當立官以佐己，無得空廢眾官，使才非其任。此官乃是天官，人其代天治之，不可以天之官而用非其人”。又言：“典禮德刑皆從天出，天次敘人倫，使有常性，故人君為政，當敕正我父、母、兄、弟、子五常之教教之，使五者皆惇厚哉！天又次敘爵命，使有禮法，故人君為政，當奉用我公、侯、伯、子、男五等之禮接之，使五者皆有常哉！接以常禮，當使同敬合恭而和善哉！天又命用有九德，使之居官，當承天意為五等之服，使五者尊卑彰明哉！天又討治有罪，使之絕惡，當承天意為五等之刑，使五者輕重用法哉！典禮德刑，無非天意，人君居天官，聽治政事，當須勉之哉！” \par}

天聰明，自我民聰明。\footnote{言天因民而降之福，民所歸者天命之。天視聽人君之行，用民為聰明。}天明畏，自我民明威。\footnote{天明可畏，亦用民成其威。民所叛者天討之，是天明可畏之效。畏如字，徐音威，馬本作威。}達於上下，敬哉有土！”\footnote{言天所賞罰，惟善惡所在，不避貴賤。有土之君，不可不敬懼。}皋陶曰：“朕言惠，可厎行。”\footnote{其所陳“九德”以下之言，順於古道，可致行。}禹曰：“俞，乃言厎可績。”\footnote{然其所陳，從而美之曰：“用汝言，致可以立功。”}皋陶曰：“予未有知思，曰贊贊襄哉！”\footnote{言我未有所知，未能思致於善，徒亦贊奏上古行事而言之。因禹美之，承以謙辭，言之序。知如字，徐音智。思如字，徐音息吏反。襄，息羊反，上也。馬云：“因也。”案\CJKunderwave{爾雅}作儴，因也，如羊反。}

{\noindent\zhuan\zihao{6}\fzbyks 傳“言天”至“聰明”。正義曰：皇天無心，以百姓之心為心。此經大意言民之所欲，天必從之。“聰明”謂聞見也，天之所聞見，用民之所聞見也。然則“聰明”直是見聞之義，其言未有善惡；以下言“明威”，是天降之禍，知此“聰明”是天降之福。此即\CJKunderwave{泰誓}所云“天聽自我民聽，天視自我民視”。故“民所歸者，天命之。”大而言之，民所歸就，天命之為天子也。小而言之，雖公卿大夫之任，亦為民所歸向，乃得居之。此文主於天子，故言“天視聽人君之行，用民為聰明”，戒天子使順民心，受天之福也。 \par}

{\noindent\zhuan\zihao{6}\fzbyks 傳“言天”至“敬懼”。正義曰：上句有賞罰，故言“天所賞罰，不避貴賤”。此之“達於上下”，言天子亦不免也。\CJKunderwave{喪服}\CJKunderline{鄭玄}注云：“天子諸侯及卿大夫有地者皆曰君。”即此“有土”可兼大夫以上。但此文本意實主於天子，戒天子不可不敬懼也。 \par}

{\noindent\zhuan\zihao{6}\fzbyks 傳“言我”至“之序”。正義曰：皋陶目言“可致行”，禹言“致可績”，此承而為謙，知其目言未有所知，未能思致於善也。“思”字屬上句，王肅云：“贊贊猶贊奏也。”顯氏云：“襄，上也。謂贊奏上古行事而言之也。”經雲“曰”者，謂我上之所言也。傳不訓“襄”為上，已從“襄陵”而釋之。故二劉並以“襄”為因，若必為因，孔傳無容不訓其意。言進習上古行事，因贊成其辭而言之也。傳雖不訓“襄”字，其義當如王說。皋陶慮忽之，自雲“言順可行”。因禹美之，即承謙辭。一揚一抑，言之次序也。\CJKunderline{鄭玄}云：“贊，明也。襄之言暢，言我未有所知，所思徒贊明帝德，暢我忠言而已。謙也。” \par}

{\noindent\shu\zihao{5}\fzkt “天聰”至“襄哉。正義曰：此承上“懋哉”以下言所勉之者。以天之聰明視聽，觀人有德。用我民以為耳目之聰明，察人言善者，天意歸賞之。又天之明德可畏，天威者，用我民言惡而叛之，因討而伐之，成其明威。天所賞罰，達於上下，不避貴賤，故須敬哉，有土之君！皋陶既陳此戒，欲其言入之，故曰：“我之此言，順於古道，可致行，不可忽也。”禹即受之曰：“然，汝言用而致可以立功。”重其言以深戒帝。皋陶乃承之以謙曰：“我未有所知，未能思致於善，我所言曰，徒贊奏上古所行而言之哉！非己知思而所自能。”是其謙也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
