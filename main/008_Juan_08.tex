%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏


\part{商書}


\chapter{卷八}


\section{湯誓第一}


 {\noindent\zhuan\zihao{6}\fzbyks \CJKunderwave{釋文}：凡三十四篇，十七篇存。\par}

\CJKunderline{伊尹}相湯，伐\CJKunderline{桀}，升自陑，\footnote{桀都安邑，湯升道從陑，出其不意。陑在河曲之南。相，息亮反。湯如字。馬云：“俗儒以湯為諡，或為號。號者似非其意，言諡近之。然不在\CJKunderwave{諡法}，故無聞焉。及\CJKunderline{禹}，俗儒以為名，\CJKunderwave{帝系}\CJKunderline{禹}名文命，\CJKunderwave{王侯世本}湯名天乙，推此言之，\CJKunderline{禹}豈復非諡乎？亦不在\CJKunderwave{諡法}，故疑焉。”桀，其列反，夏之末天子。升音升。陑音而。}遂與\CJKunderline{桀}戰於鳴條之野，\footnote{地在安邑之西，桀逆拒湯。}作\CJKunderwave{湯誓}。


{\noindent\zhuan\zihao{6}\fzbyks 傳“桀都”至“之南”。正義曰：此序湯自伐桀，必言“\CJKunderline{伊尹}相湯”者，序其篇次，自為首尾，以上雲\CJKunderline{伊尹}醜夏，遂相\CJKunderline{成湯}伐之，故文次言“\CJKunderline{伊尹}”也。計太公之相\CJKunderline{武王}，猶如\CJKunderline{伊尹}之相\CJKunderline{成湯}，\CJKunderwave{泰誓}不言“太公相”者，彼文無其次也。且\CJKunderline{武王}之時，有周、召之倫，聖賢多矣。湯稱\CJKunderline{伊尹}云：“聿求元聖，與之戮力。”\CJKunderline{伊尹}稱：“惟尹躬暨湯，咸有一德。”則\CJKunderline{伊尹}相湯，其功多於太公，故特言“\CJKunderline{伊尹}相湯”也。“桀都安邑”，相傳為然，即漢之河東郡安邑縣是也。\CJKunderwave{史記}吳起對魏武侯云：“\CJKunderline{夏桀}之居，左河濟，右太華，伊闕在其南，羊腸在其北，修政不仁，湯放之也。”\CJKunderwave{地理志}云：上黨郡壺關縣有羊腸阪，在安邑之北。是桀都安邑必當然矣。將明陑之所在，故先言“桀都安邑”。桀都在亳西，當從東而往，今乃升道從陑。“升”者，從下向上之名。言陑當是山阜之地，歷險迂路，為出不意故也。陑在河曲之南，蓋今潼關左右。河曲在安邑西南，從陑向北，渡河乃東向安邑。鳴條在安邑之西，桀西出拒湯，故“戰於鳴條之野”。陑在河曲之南，鳴條在安邑之西，皆彼有其跡，相傳云然。湯以至聖伐暴，當顯行用師，而出其不意，掩其不備者，湯承禪代之後，嘗為桀臣，慚而且懼，故出其不意。\CJKunderline{武王}則三分天下有其二，久不事紂，紂有浮桀之罪，地無險要之勢，故顯然致罰，以明天誅。又殷勤誓眾，與湯有異，所以湯惟一誓，\CJKunderline{武王}有三。 \par}

{\noindent\zhuan\zihao{6}\fzbyks 傳“地在”至“拒湯”。正義曰：\CJKunderline{鄭玄}云：“鳴條，南夷地名。\CJKunderwave{孟子}雲舜卒於鳴條，東夷之地，或雲陳留平邱縣今有鳴條亭是也。”皇甫謐云：“\CJKunderwave{伊訓}曰：‘造攻自鳴條，朕哉自亳。’又曰：‘夏師敗績，乃伐三朡。’\CJKunderwave{湯誥}曰：‘王歸自克夏，至於亳。’三朡在定陶，於義不得在陳留與東夷也。今安邑見有鳴條陌、昆吾亭，\CJKunderwave{左氏}以為昆吾與桀同以乙卯日亡，韋顧亦爾。故\CJKunderwave{詩}曰：‘韋顧既伐，昆吾\CJKunderline{夏桀}。’於\CJKunderwave{左氏}昆吾在衛，乃在濮陽，不得與桀異處同日而亡，明昆吾亦來安邑，欲以衛桀，故同日亡，而安邑有其亭也。且吳起言險以指安邑，安邑於此而言，何得在南夷乎？”謐言是也。 \par}

{\noindent\shu\zihao{5}\fzkt “\CJKunderline{伊尹}”至“湯誓”。正義曰：\CJKunderline{伊尹}以夏政醜惡，去而歸湯。輔相\CJKunderline{成湯}，與之伐桀，升道從陑，出其不意，遂與桀戰於鳴條之野。將戰而誓戒士眾，史敘其事，作\CJKunderwave{湯誓}。 \par}

湯誓\footnote{戒誓湯士眾。}

{\noindent\shu\zihao{5}\fzkt “湯誓”。正義曰：此經皆誓之辭也。\CJKunderwave{甘誓}、\CJKunderwave{泰誓}、\CJKunderwave{牧誓}發首皆有序引，別言其誓意，記其誓處。此與\CJKunderwave{費誓}惟記誓辭、不言誓處者，史非一人，辭有詳略，序以經文不具，故備言之也。 \par}

王曰：“格爾眾庶，悉聽朕言。\footnote{契始封商，湯遂以為天下號。湯稱王，則比桀於一夫。格，庚白反。}非台小子，敢行稱亂。有夏多罪，天命殛之。\footnote{稱，舉也。舉亂，以諸侯伐天子。非我小子敢行此事，桀有昏德，天命誅之，今順天。臺，以之反，下同。殛，居力反。}今爾有眾，汝曰：‘我後不恤我眾，舍我穡事，而割正夏。’\footnote{汝，汝有眾。我後，桀也。正，政也。言奪民農功而為割剝之政。恤，荀律反。舍音舍，廢也。}予惟聞汝眾言，\footnote{不憂我眾之言。}夏氏有罪，予畏上帝，不敢不正。\footnote{不敢不正桀罪誅之。}今汝其曰：‘夏罪，其如台？’\footnote{今汝其復言桀惡，其亦如我所聞之言。復，扶又反。}夏王率遏眾力，率割夏邑。\footnote{言桀君臣相率為勞役之事以絕眾力，謂廢農功。相率割剝夏之邑居，謂徵賦重。遏，於葛反，徐音謁，馬云：“止也。”}


{\noindent\zhuan\zihao{6}\fzbyks 傳“契始”至“一夫”。正義曰：以湯於此稱“王”，故本其號商之意，“契始封商，湯遂以商為天下之號”。\CJKunderline{鄭玄}之說亦然。惟\CJKunderline{王肅}云：“相士居商丘，湯取商為號。”若取商丘為號，何以不名“商丘”，而單名“商”也？若八遷，國名商不改，則此商猶是契商。非相士之商也。若八遷。遷即改名。則相士至湯改名多矣。相士既非始祖，又非受命，何故用其所居之地以為天下號名？\CJKunderline{成湯}之意，復何取乎？知其必不然也。湯取契封商，以商為天下之號，周不取后稷封邰為天下之號者，契後八遷，商名不改，\CJKunderline{成湯}以商受命，故宜以商為號；后稷之後，隨遷易名，\CJKunderline{公劉}為豳，\CJKunderline{大王}為周，\CJKunderline{文王}以周受命，故當以周為號。二代不同，理則然矣。\CJKunderwave{泰誓}云：“獨夫受。”此湯稱為王，則比桀於一夫；桀既同於一夫，故湯可稱王矣。是言湯於伐桀之時始稱王也。\CJKunderwave{周書·泰誓}稱王，則亦伐紂之時始稱王也。\CJKunderline{鄭玄}以\CJKunderline{文王}生稱王，亦謬也。 \par}

{\noindent\zhuan\zihao{6}\fzbyks 傳“稱舉”至“順天”。正義曰：“稱，舉”，\CJKunderwave{釋言}文。常法以臣伐君，則為亂逆，故舉亂謂“以諸侯伐天子”。“桀有昏德”，宣三年\CJKunderwave{左傳}文。以有昏德，天命誅之，今乃順天行誅，非復臣伐君也。以此解眾人守常之意也。 \par}

{\noindent\zhuan\zihao{6}\fzbyks 傳“今汝”至“之言”。正義曰：如我者，謂湯之自稱我也。湯謂其眾云：“汝言桀之罪，如我誓言所述也。” \par}

{\noindent\zhuan\zihao{6}\fzbyks 傳“言桀”至“賦重”。正義曰：此經與上“舍我穡事，而割正夏”其意一也。上言夏王之身，此言“君臣相率”，再言所以積桀之非也。力施於農，財供上賦，故以止絕眾力謂廢農功，割剝夏邑謂徵賦重。言以農時勞役，又重斂其財，致使民困而怨深，賦斂重則民不安矣。 \par}

有眾率怠弗協，曰：‘時日曷喪？予及汝皆亡！’\footnote{眾下相率為怠惰，不與上和合。比桀於日，曰：“是日何時喪？我與汝俱亡！”欲殺身以喪桀。喪，息浪反。惰，徒臥反。}夏德若茲，今朕必往。\footnote{凶德如此，我必往誅之。}爾尚輔予一人，致天之罰，予其大賚汝。\footnote{賚，與也。汝庶幾輔成我，我大與汝爵賞。罰音伐。賚，力代反，徐音來。}爾無不信，朕不食言。\footnote{食盡其言，偽不實。}爾不從誓言，\footnote{不用命。}予則孥戮汝，罔有攸赦。”\footnote{古之用刑，父子兄弟罪不相及，今雲孥戮汝，無有所赦，權以脅之，使勿犯。}

{\noindent\zhuan\zihao{6}\fzbyks 傳“眾下”至“喪桀”。正義曰：上既馭之非道，下亦不供其命，故“眾下相率為怠惰，不與上和合”，不肯每事順從也。比桀於日，曰：“是日何時喪亡？”欲令早喪桀命也。“我與汝俱亡”者，民相謂之辭，言並欲殺身以喪桀也。所以比桀於日者，以日無喪之理，猶雲桀不可喪，言喪之難也。不避其難，與汝俱亡，欲殺身以喪桀，疾之甚也。鄭云：“桀見民欲叛，乃自比於日，曰：‘是日何嘗喪乎？日若喪亡，我與汝亦皆喪亡。’引不亡之徵以脅恐下民也。” \par}

{\noindent\zhuan\zihao{6}\fzbyks 傳“食盡”至“不實”。正義曰：\CJKunderwave{釋詁}云：“食，偽也。”孫炎曰：“食言之偽也。”哀二十五年\CJKunderwave{左傳}云，孟武伯惡郭重，曰：“何肥也？”公曰：“是食言多矣，能無肥乎？”然則言而不行如食之消盡，後終不行前言為偽，故通謂偽言為“食言”，故\CJKunderwave{爾雅}訓“食”為偽也。 \par}

{\noindent\zhuan\zihao{6}\fzbyks 傳“古之”至“勿犯”。正義曰：昭二十年\CJKunderwave{左傳}引\CJKunderwave{康誥}曰：“父子兄弟，罪不相及。”是古之用刑如是也。既刑不相及，必不殺其子，權時以迫脅之，使勿犯刑法耳。不於\CJKunderwave{甘誓}解之者，以夏啟承舜、\CJKunderline{禹}之後，刑罰尚寬，殷、周以後，其罪或相緣坐，恐其實有孥戮，故於此解之。\CJKunderline{鄭玄}云：“大罪不止其身，又孥戮其子孫。\CJKunderwave{周禮}云：‘其奴男子入於罪隸，女子入於舂稿。’”鄭意以為實戮其子，故\CJKunderwave{周禮}注云：“奴謂從坐而沒入縣官者也。”孔以孥戮為權脅之辭，則\CJKunderwave{周禮}所云非從坐也。\CJKunderline{鄭玄}云：“謂坐為盜賊而為奴者，輸於罪隸。”舂人、稿人之官引此“孥戮汝”。又引\CJKunderwave{論語}云：“\CJKunderline{箕子}為之奴。”或如眾言，別有沒入，非緣坐者也。 \par}

{\noindent\shu\zihao{5}\fzkt “王曰”至“攸赦”。正義曰：商王\CJKunderline{成湯}將與桀戰，呼其將士曰：“來，汝在軍之眾庶，悉聽我之誓言。我伐夏者，非我小子輒敢行此以臣伐君，舉為亂事，乃由有夏君桀多有大罪，上天命我誅之。桀既失君道，我非復桀臣，是以順天誅之，由其多罪故也。桀之罪狀，汝盡知之。今汝桀之所有之眾，即汝輩是也。汝等言曰：‘我君\CJKunderline{夏桀}，不憂念我等眾人，舍廢我稼穡之事，奪我農功之業，而為割剝之政於夏邑，斂我貨財。’我惟聞汝眾言，夏氏既有此罪，上天命我誅，桀我畏上天之命，不敢不正桀罪而誅之。又質而審之，今汝眾人其必言曰：‘夏王之罪其實如我所言。’夏王非徒如此，又與臣下相率遏絕眾力，使不得事農。又相率為割剝之政於此夏邑，使不得安居。上下同惡，民困益甚，由是汝等相率怠，惰不與在上和協。比桀於日，曰：‘是日何時能喪？君其可喪，我與汝皆亡身殺之。’寧殺身以亡桀，是其惡之甚。夏王惡德如此，今我必往誅之。汝庶幾輔成我一人，致行天之威罰，我其大賞賜汝。汝無得不信我語，我終不食盡其言，為虛偽不實。汝若不從我之誓言，我則並殺汝子，以戮汝身，必無有所赦。”勸使勉力，勿犯法也。“庶”亦“眾”也，古人有此重言，猶云“艱難”也。 \par}

湯既勝夏，欲遷其社，不可。\footnote{湯承堯、舜禪代之後，順天應人，逆取順守而有慚德，故革命創制，改正易服，變置社稷，而後世無及句龍者，故不可而止。社，后土之神。禪，時戰反。應，應對之應。創，初亮反。正音徵，又音政。句音鉤。句龍，\CJKunderline{共工}之子，為后土。}作\CJKunderwave{夏社}、\CJKunderwave{疑至}、\CJKunderwave{臣扈}。\footnote{言夏社不可遷之義，\CJKunderwave{疑至}及\CJKunderwave{臣扈}，三篇皆亡。扈音戶。}

{\noindent\zhuan\zihao{6}\fzbyks 傳“湯承”至“而止”。正義曰：傳解湯遷社之意，湯承堯、舜禪代之後，已獨伐而取之，雖復應天順人，乃是逆取順守，而有慚愧之德，自恨不及古人，故革命創制改正易服，因變置社稷也。\CJKunderwave{易·革卦·彖}曰：“湯武革命，順乎天而應乎人。”下篇言湯有慚德。\CJKunderwave{大傳}云：“改正朔，易服色，此其所得與民變革者也。”所以變革此事，欲易人之視聽，與之更新，故於是之時變置社稷。昭二十九年\CJKunderwave{左傳}云：“\CJKunderline{共工氏}有子曰句龍，為后土，后土為社。有烈山氏之子曰柱，為稷，自夏已上祀之。周棄亦為稷，自商已來祀之。”\CJKunderwave{祭法}云：“厲山氏之有天下也，其子曰農，能殖百穀。夏之衰也，周棄繼之，故祀以為稷。\CJKunderline{共工氏}之霸九州也，其子曰后土，能平九州，故祀以為社。”是言變置之事也。\CJKunderwave{魯語}文與\CJKunderwave{祭法}正同，而云“夏之興也，周棄繼之”，“興”當為“衰”字之誤耳。湯於初時，社稷俱欲改之。周棄功多於柱，即令廢柱祀棄。而上世治水土之臣，其功無及句龍者，故不可遷而止。此序之次在\CJKunderwave{湯誓}之下，云“湯既勝夏”，下云“夏師敗績，湯遂從之”，是未及逐桀，已為此謀。\CJKunderline{鄭玄}等注此序，乃在\CJKunderwave{湯誓}之上，若在作誓之前，不得云“既勝夏”也。\CJKunderwave{孟子}曰：“犧牲既成，粢盛既絜，祭祀以時，然而旱乾水益，則變置社稷。”\CJKunderline{鄭玄}因此乃云：“湯伐桀之時，大旱，既置其禮祀，明德以薦而猶旱，至七年，故更致社稷。”乃謂湯即位之後，七年大旱，方始變之。若實七年乃變，何當系之“勝夏”？“勝夏”猶尚不可，況在\CJKunderwave{湯誓}前乎？且\CJKunderwave{禮記}云：“夏之衰也，周棄繼之。”商興七年乃變，安得以“夏衰”為言也？若商革夏命，猶七年祀柱，\CJKunderwave{左傳}亦不得斷為自夏已上祀柱，自商以來祀棄也。由此而言，孔稱改正朔而變置社稷，所言得其旨也。漢世儒者說社稷有二，\CJKunderwave{左傳}說社祭句龍，稷祭柱、棄，惟祭人神而已。\CJKunderwave{孝經}說社為土神，稷為穀神，句龍、柱、棄是配食者也。孔無明說，而此經云“遷社”，孔傳云“無及句龍”，即同賈逵、\CJKunderline{馬融}等說，以社為句龍也。 \par}

{\noindent\zhuan\zihao{6}\fzbyks 傳“言夏”至“皆亡”。正義曰：“疑至”與“\CJKunderline{臣扈}”相類，當是二臣名也。蓋亦言其不可遷之意。\CJKunderline{馬融}云：“聖人不可自專，複用二臣自明也。” \par}

{\noindent\shu\zihao{5}\fzkt “湯既”至“\CJKunderline{臣扈}”。正義曰：湯既伐而勝夏，革命創制，變置社稷，欲遷其社，無人可代句龍，故不可而止。於時有言議論其事，故史敘之，為\CJKunderwave{夏社}、\CJKunderwave{疑至}、\CJKunderwave{臣扈}三篇，皆亡。 \par}

夏師敗績，湯遂從之，\footnote{大崩曰敗績。從謂遂討之。績，子寂反。從，才容反。}遂伐三朡，俘厥寶玉。\footnote{三朡，國名，桀走保之，今定陶也。桀自安邑東入山，出太行，東南涉河。湯緩追之，不迫，遂奔南巢。俘，取也。玉以禮神，使無水旱之災，故取而寶之。朡，子公反。俘音孚。行，戶剛反，一音如字。}

{\noindent\shu\zihao{5}\fzkt 傳“三朡”至“寶之”。正義曰：湯伐三朡，知是國名。逐桀而伐其國，知“桀走保之”也。“今定陶”者，相傳為然。安邑在洛陽西北，定陶在洛陽東南，孔跡其所往之路，桀自安邑東入山，出太行，乃東南涉河，往奔三朡；湯緩追之，不迫，遂奔南巢。“俘、取”，\CJKunderwave{釋詁}文。桀必載寶而行，棄於三朡。取其寶玉，取其所棄者也。楚語云：“玉足以庇廕嘉，谷使無水旱之災，則寶之。”韋昭云：“玉，禮神之玉也。”言用玉禮神，神享其德，使風雨調和，可以庇廕嘉穀，故取而寶之。 \par}

\CJKunderline{誼伯}、\CJKunderline{仲伯}作\CJKunderwave{典寶}。\footnote{二臣作\CJKunderwave{典寶}一篇，言國之常寶也，亡。誼，本或作義。}

\section{仲虺之誥第二【偽】}

湯歸自夏，至於大坰，\footnote{自三朡而還。大坰，地名。夏，亥雅反。坰，故螢反，徐，欽螢反，又古螢反。}\CJKunderline{仲虺}作誥。\footnote{為湯左相，奚仲之後。虺，許鬼反。誥，故報反。相，息亮反。奚，弦雞反。}


{\noindent\zhuan\zihao{6}\fzbyks 傳“為湯”至“之後”。正義曰：定元年\CJKunderwave{左傳}云：“薛之皇祖奚仲居薛，以為夏車正。\CJKunderline{仲虺}居薛，以為湯左相。”是其事也。 \par}

{\noindent\shu\zihao{5}\fzkt “湯歸”至“作誥”。正義曰：湯歸自伐夏，至於大坰之地，其臣\CJKunderline{仲虺}作誥以誥湯，使錄其言，作\CJKunderwave{仲虺之誥}。上言“遂伐三朡”，故傳言“自三朡而還”。不言“歸自三朡”，而言“歸自夏”者，伐夏而遂逐桀，於今方始旋歸，以自夏告廟，故序言“自夏”。傳本其來處，故云“自三朡”耳。“大坰，地名”，未知所在，當是定陶向亳之路所經。湯在道而言“予恐來世以臺為口實”，故\CJKunderline{仲虺}至此地而作誥也。序不言“作\CJKunderline{仲虺}之誥”，以理足文便，故略之。 \par}

仲虺之誥\footnote{仲虺，臣名，以諸侯相天子。會同曰誥。}


{\noindent\zhuan\zihao{6}\fzbyks 傳“\CJKunderline{仲虺}”至“曰誥”。正義曰：伯仲叔季，人字之常，“\CJKunderline{仲虺}”必是其名，或字仲而名虺。古人名或不可審知，縱使是字，亦得謂之為名，言是人之名號也。\CJKunderwave{左傳}稱居薛，為湯左相，是“以諸侯相天子”也。\CJKunderwave{周禮·士師}云：“以五戒先後刑罰，一曰誓，用之於軍旅。二曰誥，用之於會同。”是“會同曰誥”。“誥”謂於會之所，設言以誥眾，此惟誥湯一人而言“會同”者，因解諸篇“誥”義，且\CJKunderline{仲虺}必對眾誥湯，亦是“會同曰誥”。 \par}

{\noindent\shu\zihao{5}\fzkt “\CJKunderline{仲虺}之誥”。正義曰：發首二句，史述\CJKunderline{成湯}之心。次二句，湯言己慚之意，\CJKunderline{仲虺}乃作誥。以下皆勸湯之辭。自“曰嗚呼”至“用爽厥師”，言天以桀有罪，命伐夏之事。自“簡賢輔勢”至“言足聽聞”，說湯在桀時怖懼之事。自“惟王弗邇聲色”至“厥惟舊哉”，言湯有德行加民，民歸之事。自“佑賢輔德”以下說天子之法，當擢用賢良，屏黜昏暴，勸湯奉行此事，不須以放桀為惡。\CJKunderwave{康誥}、\CJKunderwave{召誥}之類，二字足以為文，“\CJKunderline{仲虺}誥”三字不得成文，以“之”字足成其句。\CJKunderwave{畢命}、\CJKunderwave{冏命}不言“之”，\CJKunderwave{微子之命}、\CJKunderwave{文侯之命}言“之”，與此同，猶\CJKunderwave{周禮·司服}言“大裘而冕”，亦足句也。 \par}

\CJKunderline{成湯}放\CJKunderline{桀}於南巢，惟有慚德，\footnote{湯伐桀，武功成，故以為號。南巢，地名。有慚德，慚德不及古。湯伐桀，武功成，故號\CJKunderline{成湯}。一云：“成，諡也。”}曰：“予恐來世以台為口實。”\footnote{恐來世論道我放天子，常不去口。}\CJKunderline{仲虺}乃作誥，\footnote{陳義誥湯，可無慚。}曰：“嗚呼！惟天生民有欲，無主乃亂，\footnote{民無君主則恣情慾，必致禍亂。}惟天生聰明時乂。\footnote{言天生聰明，是治民亂。}有夏昏德，民墜塗炭。\footnote{\CJKunderline{夏桀}昏亂，不恤下民，民之危險，若陷泥墜火，無救之者。}天乃錫王勇智，表正萬邦，纘\CJKunderline{禹}舊服，\footnote{言天與王勇智，應為民主，儀表天下，法正萬國，繼\CJKunderline{禹}之功，統其故服。纘，子管反。應，應對之應。}茲率厥典，奉若天命。\footnote{天意如此，但當循其典法，奉順天命而已，無所慚。}

{\noindent\shu\zihao{5}\fzkt “\CJKunderline{成湯}放桀於南巢”。正義曰：桀奔南巢，湯縱而不迫，故稱“放”也。傳言“南巢，地名”，不知地之所在。\CJKunderwave{周書}序有“\CJKunderline{巢伯}來朝”，傳云：“南方遠國。”\CJKunderline{鄭玄}云：“巢，南方之國。世一見者，桀之所奔，蓋彼國也。以其國在南，故稱南耳。”傳並以“南巢”為地名，不能委知其處，故未明言之。 \par}

“夏王有罪，矯誣上天，以布命於下。\footnote{言託天以行虐於民，乃桀之大罪。矯，居表反。誣音無。}帝用不臧，式商受命，用爽厥師。\footnote{天用桀無道，故不善之。式，用。爽，明也。用商受王命，用明其眾，言為主也。臧，作郎反。}簡賢附勢，實繁有徒。\footnote{簡，略也。賢而無勢則略之，不賢有勢則附之。若是者繁多有徒眾，無道之世所常。繁音煩。}肇我邦於有夏，若苗之有莠，若粟之有秕。\footnote{始我商家，國於夏世，欲見翦除，若莠生苗，若秕在粟，恐被鋤治簸颺。莠，羊九反。秕，悲裡反，徐，甫裡反，又必履反。鋤，仕魚反。簸，彼我反。颺音揚。}小大戰戰，罔不懼於非辜。矧予之德，言足聽聞。\footnote{言商家小大憂危，恐其非罪見滅。矧，況也。況我之道德善言足聽聞乎！無道之惡有道，自然理。惡，烏路反。}惟王不邇聲色，不殖貨利。\footnote{邇，近也。不近聲樂，言清簡。不近女色，言貞固。殖，生也。不生資貨財利，言不貪也。既有聖德，兼有此行。近，附近之近。行，下孟反。}


{\noindent\zhuan\zihao{6}\fzbyks 傳“式，用。爽，明也”。正義曰：“式，用”，\CJKunderwave{釋言}文。昭七年\CJKunderwave{左傳}云：“是以有精爽至於神明。”從爽以至於明，則“爽”是明之始，故“爽”為明也。經稱“昧爽”，謂未大明也。 \par}

{\noindent\shu\zihao{5}\fzkt “夏王”至“厥師”。正義曰：“矯”，詐也。“誣”，加也。夏王自有所欲，詐加上天，言天道須然，不可不爾，假此以布苛虐之命於天下，以困苦下民。上天用桀無道之故，故不善之，用使商家受此為王之命，以王天下。用命商王，明其所有之眾，謂湯教之使修德行善以自安樂，是明之也。 \par}

德懋懋官，功懋懋賞。用人惟己，改過不吝。\footnote{勉於德者，則勉之以官。勉於功者，則勉之以賞。用人之言，若自己出；有過則改，無所吝惜，所以能\CJKunderline{成王}業。}克寬克仁，彰信兆民。\footnote{言湯寬仁之德明信於天下。}

{\noindent\shu\zihao{5}\fzkt “德懋”至“不吝”。正義曰：於德能勉力行之者，王則勸勉之以官。於功能勉力為之者，王則勸勉之以賞。用人之言，惟如己之所出；改悔過失，無所吝惜。美湯之行如此。凡庸之主，得人之言，恥非己智，雖知其善，不肯遂從。己有愆失，恥於改過，舉事雖覺其非，不肯更悔，是惜過不改。故以此美湯也。\CJKunderline{成湯}之為此行，尚為\CJKunderline{仲虺}所稱歎，凡人能勉者鮮矣。 \par}

乃\CJKunderline{葛伯}仇餉，初征自葛，東征西夷怨，南征北狄怨，\footnote{\CJKunderline{葛伯}遊行，見農民之餉于田者，殺其人，奪其餉，故謂之仇餉。仇，怨也。湯為是以不祀之罪伐之，從此後遂徵無道。西夷、北狄，舉遠以言，則近者著矣。仇音求。餉，式亮反。}曰：‘奚獨後予？’\footnote{怨者辭也。}攸徂之民，室家相慶，曰：‘徯予後，後來其蘇。’\footnote{湯所往之民，皆喜曰：“待我君來，其可蘇息。”徯，胡啟反。蘇，字亦作穌。}民之戴商，厥惟舊哉！\footnote{舊，謂初征自葛時。}佑賢輔德，顯忠遂良。\footnote{賢則助之，德則輔之，忠則顯之，良則進之。明王之道。}兼弱攻昧，取亂侮亡。\footnote{弱則兼之，暗則攻之，亂則取之，有亡形則侮之。言正義。}推亡固存，邦乃其昌。\footnote{有亡道，則推而亡之；有存道，則輔而固之。王者如此，國乃昌盛。推，土雷反。}

{\noindent\zhuan\zihao{6}\fzbyks 傳“賢則”至“之道”。正義曰：\CJKunderwave{周禮·鄉大夫}云：“三年則大比，考其德行道藝，而興賢者。”\CJKunderline{鄭玄}云：“賢者謂有德行者。”\CJKunderwave{詩序}云：“忠臣良士皆是善也。”然則“賢”是德盛之名，“德”是資賢之實，“忠”是盡心之事，“良”是為善之稱，俱是可用之人，所從言之異耳。“佑之”與“輔、顯之”與“遂”，隨便而言之。 \par}

{\noindent\zhuan\zihao{6}\fzbyks 傳“弱則”至“正義”。正義曰：力少為“弱”，不明為“昧”，政荒為“亂”，國滅為“亡”，“兼”謂包之，“攻”謂擊之，“取”謂取為己有，“侮”謂侮慢其人。“弱”、“昧”、“亂”、“亡”，俱是彼國衰微之狀。“兼”、“攻”、“取”、“侮”，是此欲吞併之意。“弱”、“昧”是始衰之事，來服則製為己屬，不服則以兵攻之。此二者始欲服其人，末是滅其國。“亂”是已亂，“亡”謂將亡，二者衰甚，已將滅其國。亡形已著，無可忌憚，故陵侮其人。既侮其人，必滅其國，故以“侮”言之。此是人君之正義。\CJKunderline{仲虺}陳此者，意亦言桀亂亡，取之不足為愧。下言“推亡”及“覆昏暴”，其意亦在桀也。 \par}

{\noindent\shu\zihao{5}\fzkt “乃\CJKunderline{葛伯}仇餉”。正義曰：此言“乃”者，卻說已過之事。\CJKunderwave{胤徵}云“乃季秋月朔”，其義亦然。\CJKunderwave{左傳}稱“怨耦曰仇”，謂彼人有負於我，我心怨之，是名為“仇”也。餉田之人不負\CJKunderline{葛伯}，\CJKunderline{葛伯}奪其餉而殺之，是\CJKunderline{葛伯}以餉田之人為己之仇。言非所怨而妄殺，故湯為之報也。\CJKunderwave{孟子}稱湯使亳眾往為之耕，有童子以黍肉餉，\CJKunderline{葛伯}奪而殺之。則\CJKunderline{葛伯}所殺，殺亳人也。傳言“\CJKunderline{葛伯}遊行，見農人之餉于田者，殺其人而奪其餉，故謂之仇餉”，乃似\CJKunderline{葛伯}自殺己人，與\CJKunderwave{孟子}違者，湯之徵葛，以人之枉死而為之報耳，不為亳人乃報之，非亳人則赦之，故傳指言殺餉，不辨死者何人。亳人、葛人，義無以異，故不復言“亳”，非是故違\CJKunderwave{孟子}。 \par}

德日新，萬邦惟懷。志自滿，九族乃離。\footnote{日新，不懈怠。自滿，志盈溢。懈，工債反。}

{\noindent\shu\zihao{5}\fzkt “德日”至“乃離”。正義曰：\CJKunderwave{易·繫辭}云：“日新之謂盛德。”修德不怠，日日益新，德加於人，無遠不屆，故萬邦之眾惟盡歸之。志意自滿則陵人，人既被陵，情必不附，雖九族之親，乃亦離之。“萬邦”，舉遠以明近；“九族”，舉親以明疏也。漢代儒者說九族有二，案\CJKunderwave{禮戴}及\CJKunderwave{尚書緯}、歐陽說九族，乃異姓有屬者，父族四，母族三，妻族二。\CJKunderwave{古尚書}說九族，從高祖至玄孫凡九族。\CJKunderwave{堯典}云“以親九族”，傳云“以睦高祖玄孫之親”，則此言“九族”，亦謂高祖玄孫之親也。謂“萬邦惟懷”，實歸之。“九族乃離”，實離之。聖賢設言為戒，容辭頗甚，父子之間，便以志滿相棄。此言“九族”，以為外姓九族有屬，文便也。 \par}

王懋昭大德，建中於民，以義制事，以禮制心，垂裕後昆。\footnote{欲王自勉，明大德，立大中之道於民，率義奉禮，垂優足之道示後世。中如字；本或作忠，非。裕，徐以樹反。}予聞曰：‘能自得師者王，\footnote{求賢聖而事之。王，徐於況反，又如字。}謂人莫已若者亡。\footnote{自多足，人莫之益，亡之道。}好問則裕，自用則小。’\footnote{問則有得，所以足，不問專固，所以小。好，呼報反。}嗚呼！慎厥終，惟其始。\footnote{靡不有初，鮮克有終，故戒慎終如其始。鮮，息淺反。}殖有禮，覆昏暴。\footnote{有禮者封殖之，昏暴者覆亡之。覆，芳服反。暴，蒲報反，字或作虣。}欽崇天道，永保天命。”\footnote{王者如此上事，則敬天安命之道。}

\section{湯誥第三【偽】}

\CJKunderline{湯}既黜夏命，\footnote{黜，退也，退其王命。}復歸於亳，作\CJKunderwave{湯誥}。

湯誥\footnote{以伐桀大義告天下。}

{\noindent\shu\zihao{5}\fzkt “湯既”至“湯誥”。正義曰：湯既黜夏王之命，復歸於亳，以伐桀大義誥示天下。史錄其事，作\CJKunderwave{湯誥}。\CJKunderline{仲虺}在路作誥，此至亳乃作，故次\CJKunderwave{仲虺}之下。 \par}

王歸自克夏，至於亳，誕告萬方。\footnote{誕，大也。以天命大義告萬方之眾人。誕音但。告，工毒反。}

{\noindent\shu\zihao{5}\fzkt “王歸自克夏”。正義曰：湯之伐桀，當有諸侯從之，不從行者必應多矣。既已克夏，改正名號，還至於亳，海內盡來，猶如\CJKunderwave{武成}篇所云“庶邦冢君暨百工，受命於周”也。湯於此時大誥諸侯以伐桀之義，故云“誕告萬方”。“誕，大”，\CJKunderwave{釋詁}文。“萬”者舉盈數。下云“凡我造邦”，是誥諸侯也。 \par}

王曰：“嗟！爾萬方有眾，明聽予一人誥。\footnote{天子自稱曰予一人，古今同義。}惟皇上帝，降衷於下民。\footnote{皇，大。上帝，天也。衷，善也。}

{\noindent\shu\zihao{5}\fzkt “降衷於下民”。正義曰：天生烝民，與之五常之性，使有仁義禮智信，是天降善於下民也。天既與善於民，君當順之，故下傳云，順人有常之性，則是為君之道。 \par}

若有恆性，克綏厥猷惟後。\footnote{順人有常之性，能安立其道教，則惟為君之道。}夏王滅德作威，以敷虐於爾萬方百姓。\footnote{\CJKunderline{夏桀}滅道德，作威刑以布行虐政於天下百官。言殘酷。}爾萬方百姓，罹其兇害，弗忍荼毒，\footnote{罹，被。荼毒，苦也。不能堪忍，虐之甚。罹，力之反；本亦作羅，洛河反。荼音徒。}

{\noindent\shu\zihao{5}\fzkt “弗忍荼毒”。正義曰：\CJKunderwave{釋草}云：“荼，苦菜。”此菜味苦，故假之以言人苦。“毒”謂螫人之蟲，蛇虺之類。實是人之所苦，故並言“荼毒”以喻苦也。 \par}

並告無辜於上下神祇。\footnote{言百姓兆民並告無罪，稱冤訴天地。冤，紆元反。}天道福善禍淫，降災於夏，以彰厥罪。\footnote{政善天福之，淫過天禍之，故下災異以明桀罪惡，譴寤之而桀不改。譴，遣戰反。寤，五故反。}

“肆台小子，將天命明威，不敢赦。\footnote{行天威，謂誅之。臺音怡。}敢用玄牡，敢昭告於上天神後，請罪有夏。\footnote{明告天，問桀百姓有何罪而加虐乎？牡，茂後反。}

{\noindent\shu\zihao{5}\fzkt “敢用玄牡”。正義曰：\CJKunderwave{檀弓}云：“殷人尚白，牲用白。”今云“玄牡”，夏家尚黑，於時未變夏禮，故不用白也。故安國注\CJKunderwave{論語}“敢用玄牡”之文云，“殷家尚白，未變夏禮，故用玄牡”，是其義也。\CJKunderline{鄭玄}說：“天神有六，周家冬至祭皇天大帝於圜丘，牲用蒼。夏至祭靈威仰於南郊，則牲用騂。”孔注\CJKunderwave{孝經}，圜丘與郊共為一事，則孔之所說無六天之事，\CJKunderwave{論語·堯曰}之篇所言“敢用玄牡”即此事是也。孔注\CJKunderwave{論語}以為“堯曰”之章“有二帝三王之事，錄者採合以成章。檢\CJKunderwave{大禹謨}及此篇與\CJKunderwave{泰誓}、\CJKunderwave{武成}，則‘堯曰’之章其文略矣。”。\CJKunderline{鄭玄}解\CJKunderwave{論語}云：“‘用玄牡’者，為舜命\CJKunderline{禹}事，於時裛告五方之帝，莫適用，用皇天大帝之牲。”其意與孔異。 \par}

聿求元聖，與之戮力，以與爾有眾請命。\footnote{聿，遂也。大聖陳力，謂\CJKunderline{伊尹}。放桀除民之穢，是請命。聿，允橘反，述也。戮舊音六，又力雕反，\CJKunderwave{說文}力周反，\CJKunderwave{史記}音力消反。穢，於廢反。}

{\noindent\shu\zihao{5}\fzkt 傳“聿遂也”至“請命”。正義曰：“聿”訓述也，述前所以申遂，故“聿”為遂也。“戮力”猶勉力也。\CJKunderwave{論語}云：“陳力就列。”湯臣大賢惟有\CJKunderline{伊尹}，故知“大聖陳力，謂\CJKunderline{伊尹}”也。\CJKunderline{伊尹}賢人而謂之“聖”者，相對則“聖”極而“賢”，次散文則“賢”、“聖”相通。舜謂\CJKunderline{禹}曰：“惟汝賢。”是“聖”得謂之“賢”，則“賢”亦可言“聖”。\CJKunderline{鄭玄}\CJKunderwave{周禮注}云：“聖通而先識也。”解先識則為聖名，故\CJKunderline{伊尹}可為聖也。\CJKunderwave{孟子}云：“\CJKunderline{伯夷}聖人之清者也，\CJKunderline{伊尹}聖人之任者也，柳下惠聖人之和者也，\CJKunderline{孔子}聖人之時者也。”是謂\CJKunderline{伊尹}為聖人者也。桀為殘虐，人不自保，故伐桀除人之穢，是為請命。 \par}

上天孚佑下民，罪人黜伏。\footnote{孚，信也。天信佑助下民，桀知其罪，退伏遠屏。}天命弗僣，賁若草木，兆民允殖。\footnote{僣，差。賁，飾也。言福善禍淫之道不差，天下惡除，煥然咸飾，若草木同華，民信樂生。僣，子念反，忒也；劉創林反。賁，彼義反，徐扶雲反。煥，呼亂反。樂音洛。}

{\noindent\shu\zihao{5}\fzkt “天命”至“允殖”。正義曰：桀以大罪，身即黜伏，是天之福善禍淫之命信而不僣差也。既除大惡，天下煥然修飾，若草木同生華，兆民信樂生也。昔日不保性命，今日樂生活矣。僣差，不齊之意，故傳以“僣”為差。“賁，飾”，\CJKunderwave{易·序卦}文也。 \par}

俾予一人，輯寧爾邦家。\footnote{言天使我輯安汝國家。國，諸侯。家，卿大夫。}茲朕未知獲戾於上下，\footnote{此伐桀未知得罪於天地。謙以求眾心。戾，力計反。}

{\noindent\shu\zihao{5}\fzkt 傳“此伐”至“眾心”。正義曰：經言“茲”者，謂此伐桀也。顧氏云：“‘未知得罪於天地’，言伐桀之事，未知得罪於天地以否。”湯之伐桀，上應天心，下符人事，本實無罪，而云未知得罪以否者，謙以求眾心。 \par}

慄慄危懼，若將隕於深淵。\footnote{慄慄危心，若墜深淵。危懼之甚。慄音慄。隕，于敏反。}凡我造邦，無從匪彝，無即慆淫，\footnote{戒諸侯與之更始。彝，常。慆，慢也。無從非常，無就慢過，禁之。彝，徐音夷。慆，他刀反。}各守爾典，以承天休。\footnote{守其常法，承大美道。}爾有善，朕弗敢蔽。罪當朕躬，弗敢自赦，惟簡在上帝之心。\footnote{所以不蔽善人，不赦己罪，以其簡在天心故也。}

{\noindent\shu\zihao{5}\fzkt “惟簡在上帝之心”。正義曰：\CJKunderline{鄭玄}注\CJKunderwave{論語}云：“簡閱在天心，言天簡閱其善惡也。” \par}

其爾萬方有罪，在予一人。\footnote{自責化不至。}予一人有罪，無以爾萬方。\footnote{無用爾萬方，言非所及。}嗚呼！尚克時忱，乃亦有終。”\footnote{忱，誠也。庶幾能是誠道，乃亦有終世之美。忱，市林反。}

\CJKunderline{咎單}作\CJKunderwave{明居}。\footnote{\CJKunderline{咎單}，臣名，主土地之官。作明居民法一篇，亡。單音善，卷末同。}

{\noindent\shu\zihao{5}\fzkt “\CJKunderline{咎單}作明居”。正義曰：百篇之序此類有四，\CJKunderline{伊尹}作\CJKunderwave{咸有一德}、\CJKunderline{周公}作\CJKunderwave{無逸}、作\CJKunderwave{立政}，與此篇。直言其所作之人，不言其作者之意，蓋以經文分明，故略之。\CJKunderline{馬融}云：“\CJKunderline{咎單}為湯司空。”傳言“主土地之官”，蓋亦為司空也。 \par}

\section{伊訓第四【偽】}


\CJKunderline{成湯}既沒，\CJKunderline{太甲}元年，\footnote{太甲，太丁子，湯孫也。太丁未立而卒，及湯沒而\CJKunderline{太甲}立，稱元年。}\CJKunderline{伊尹}作\CJKunderwave{伊訓}、\CJKunderwave{肆命}、\CJKunderwave{徂後}。\footnote{凡三篇，其二亡。}


{\noindent\zhuan\zihao{6}\fzbyks 傳“\CJKunderline{太甲}”至“元年”。正義曰：“\CJKunderline{太甲}，太丁子”，\CJKunderwave{世本}文也。此序以“\CJKunderline{太甲}元年”繼“湯沒”之下，明是太丁未立而卒，\CJKunderline{太甲}以孫繼祖，故湯沒而\CJKunderline{太甲}代立，即以其年稱為元年也。周法以逾年即位，知此即以其年稱元年者，此經云“元祀十有二月，\CJKunderline{伊尹}祠於先王。奉嗣王祗見厥祖”，\CJKunderwave{太甲}中篇云“惟三祀十有二月朔，\CJKunderline{伊尹}以冕服奉嗣王歸於亳”，二者皆云“十有二月”，若是逾年即位，二者皆當以正月行事，何以用十二月也？明此經“十二月”是湯崩之逾月，\CJKunderwave{太甲}中篇“三祀十有二月”是服闋之逾月，以此知湯崩之年，\CJKunderline{太甲}即稱元年也。舜\CJKunderline{禹}以受帝終事，自取歲首，遭喪嗣位，經無其文，夏後之世或亦不逾年也。顧氏云：“殷家猶質，逾月即改元年，以明世異，不待正月以為首也。”商謂年為祀，序稱“年”者，序以周世言之故也。據此經序及\CJKunderwave{太甲}之篇，\CJKunderline{太甲}必繼湯後，而\CJKunderwave{殷本紀}云：“湯崩，太子太丁未立而卒，於是乃立太丁之弟外丙。三年崩，別立外丙之弟仲壬。四年崩，\CJKunderline{伊尹}乃立太丁之子\CJKunderline{太甲}。”與經不同，彼必妄也。劉歆、班固不見古文，謬從\CJKunderwave{史記}。皇甫謐既得此經，作\CJKunderwave{帝王世紀}，乃述馬遷之語，是其疏也。顧氏亦云：“止可依經誥大典，不可用傳記小說。” \par}

{\noindent\shu\zihao{5}\fzkt “\CJKunderline{成湯}”至“徂後”。正義曰：\CJKunderline{成湯}既沒，其歲即\CJKunderline{太甲}元年。\CJKunderline{伊尹}以\CJKunderline{太甲}承湯之後，恐其不能纂修祖業，作書以戒之。史敘其事，作\CJKunderwave{伊訓}、\CJKunderwave{肆命}、\CJKunderwave{徂後}三篇。 \par}

伊訓\footnote{作訓以教道\CJKunderline{太甲}。}

惟元祀十有二月乙丑，\CJKunderline{伊尹}祠於先王。\footnote{此湯崩逾月，\CJKunderline{太甲}即位，奠殯而告。祀，年也。夏曰歲，商曰祀，周曰年，\CJKunderline{唐}、\CJKunderline{虞}曰載。尹祠音辭，祭也。}


{\noindent\zhuan\zihao{6}\fzbyks 傳“此湯”至“而告”。正義曰：\CJKunderwave{太甲}中篇云：“三祀十有二月，\CJKunderline{伊尹}以冕服奉嗣王。”則是除喪即吉，明十二月服終。\CJKunderwave{禮記}稱：“三年之喪，二十五月而畢。”知此年十一月湯崩，此祠先王是“湯崩逾月，\CJKunderline{太甲}即位，奠殯而告”也。此“奠殯而告”，亦如周\CJKunderline{康王}受顧命屍於天子。春秋之世既有奠殯即位、逾年即位，此逾月即位當奠殯即位也。此言“\CJKunderline{伊尹}祠於先王”，是特設祀也，“嗣王祗見厥祖”是始見祖也。特設祀禮而王始見祖，明是初即王位，告殯為喪主也。 \par}

{\noindent\shu\zihao{5}\fzkt “惟元祀”。正義曰：“\CJKunderline{伊尹}祠於先王”，謂祭湯也。“奉嗣王祗見厥祖”，謂見湯也。故傳解“祠先王”為“奠殯而告”，“見厥祖”為“居位主喪”，“群后咸在”為“在位次”，皆述在喪之事，是言“祠”是奠也。祠喪於殯，斂、祭皆名為奠，虞祔卒哭始名為祭。知“祠”非宗廟者，“元祀”即是初喪之時，未得祠廟，且湯之父祖不追為王，所言“先王”惟有湯耳，故知“祠”實是奠，非祠宗廟也。祠之與奠有大小耳，祠則有主有屍，其禮大；奠則奠器而已，其禮小。奠、祠俱是享神，故可以“祠”言奠，亦由於時猶質，未有節文，周時則祠、奠有異，故傳解“祠”為奠耳。 \par}

奉嗣王祗見厥祖，\footnote{居位主喪。見，賢遍反。}侯甸群后咸在，\footnote{在位次。甸，徒遍反。}百官緫己以聽冢宰。\footnote{\CJKunderline{伊尹}制百官，以三公攝冢宰。緫音揔。}\CJKunderline{伊尹}乃明言烈祖之成德，以訓於王。\footnote{湯有功烈之祖，故稱焉。}

{\noindent\zhuan\zihao{6}\fzbyks 傳“湯有”至“稱焉”。正義曰：“湯有功烈之祖”，\CJKunderwave{毛詩}傳文也。“烈”訓業也，湯有定天下之功業，為商家一代之大祖，故以“烈祖”稱焉。 \par}

曰：“嗚呼！古有夏先後，方懋厥德，罔有天災。\footnote{先君謂\CJKunderline{禹}以下、少康以上賢王。言能以德禳災。少，詩照反。上，時掌反。禳，如羊反。}

{\noindent\zhuan\zihao{6}\fzbyks 傳“先君”至“禳災”。正義曰：有夏先君，總指桀之上世，有德之王皆是也。傳舉聖賢者言“\CJKunderline{禹}已下、少康已上”，惟當\CJKunderline{禹}與啟及少康耳。\CJKunderwave{魯語}云：“杼能師\CJKunderline{禹}者也。”杼少康之子，傳蓋以其德衰薄，故斷自少康已上耳。由勉行其德，故無有天災。言能以德禳災也。 \par}

山川鬼神，亦莫不寧，\footnote{莫，無也。言皆安之。}暨鳥獸魚鱉咸若。\footnote{雖微物皆順之，明其餘無不順。暨，其器反。鱉，必滅反。}

{\noindent\shu\zihao{5}\fzkt “山川”至“咸若”。正義曰：“山川鬼神”，謂山川之鬼神也。“亦莫不寧”者，謂鬼神安人君之政。政善則神安之，神安之則降福人君，無妖孽也。“鳥獸魚鱉咸若”者，謂人君順禽魚，君政善而順彼性，取之有時，不夭殺也。鳥獸在陸，魚鱉在水，水陸所生微細之物，人君為政皆順之，明其餘無不順也。 \par}

於其子孫弗率，皇天降災，假手於我有命，\footnote{言桀不循其祖道，故天下禍災，藉手於我有命商王誅討之。}造攻自鳴條，朕哉自亳。\footnote{造、哉，皆始也。始攻桀伐無道，由我始修德於亳。亳，旁各反，徐扶各反。}

{\noindent\shu\zihao{5}\fzkt “於其”至“自亳”。正義曰：“於其子孫”，於有夏先君之子孫，謂桀也。“不循其祖之道，天下禍災”，謂滅其國而誅其身也。天不能自誅於桀，故藉手於我有命之人，謂\CJKunderline{成湯}也。言湯有天命，將為天子，就湯藉手使誅桀也。既受天命誅桀，始攻從鳴條之地而敗之。天所以命我者，由湯始自修德於亳故也。 \par}

惟我商王，布昭聖武，代虐以寬，兆民允懷。\footnote{言湯布明武德，以寬政代桀虐政，兆民以此皆信懷我商王之德。}今王嗣厥德，罔不在初。\footnote{言善惡之由無不在初，欲其慎始。}立愛惟親，立敬惟長，始於家邦，終於四海。\footnote{言立愛敬之道，始於親長，則家國並化，終洽四海。長，丁丈反。}

{\noindent\shu\zihao{5}\fzkt “立愛”至“四海”。正義曰：王者之馭天下，撫兆人，惟愛敬二事而已。\CJKunderwave{孝經·天子之章}盛論愛敬之事，言天子當用愛敬以接物也。行之所立，自近為始。立愛惟親，先愛其親，推之以及疏。立敬惟長，先敬其長，推之以及幼。即\CJKunderwave{孝經}所云“愛親者不敢惡於人，敬親者不敢慢於人”。是推親以及物，始則行於家國，終乃治於四海，即\CJKunderwave{孝經}所云“德教加於百姓，刑于四海”是也。所異者\CJKunderwave{孝經}論愛敬並始於親，令緣親以及疏，此分敬屬長，言從長以及幼耳。 \par}

嗚呼！先王肇修人紀，從諫弗\xpinyin*{咈}，先民時若。\footnote{言湯始修為人綱紀，有過則改，從諫如流，必先民之言是順。咈，扶弗反。}

{\noindent\shu\zihao{5}\fzkt “先民時若”。正義曰：賈逵注\CJKunderwave{周語}云：“先民，古賢人也。”\CJKunderwave{魯語}云“古曰在昔，昔曰先民”，然則先民在古昔之前，遠言之也。遠古賢人亦是民內之一人，故以“民”言之。先民之言於是順從，言其動皆法古賢也。 \par}

居上克明，\footnote{言理恕。}

{\noindent\shu\zihao{5}\fzkt “居上克明”。正義曰：見下之謂“明”，言其以理恕物，照察下情，是能明也。 \par}

為下克忠，\footnote{事上竭誠。}與人不求備，檢身若不及，\footnote{使人必器之。常如不及，恐有過。}

{\noindent\shu\zihao{5}\fzkt “檢身若不及”。正義曰：“檢”謂自攝斂也，檢敕其身，常如不及，不自大以卑人，不恃長以陵物也。 \par}

以至於有萬邦，茲惟艱哉！\footnote{言湯操心常危懼，動而無過，以至為天子，此自立之難。操，七曹反，又七報反。}敷求哲人，俾輔於爾後嗣，\footnote{布求賢智，使師輔於爾嗣王。言仁及後世。哲，本又作喆。俾，必爾反。}制官刑，儆於有位。\footnote{言湯制治官刑法，以儆戒百官。儆，居領反。}曰：‘敢有恆舞於宮，酣歌於室，時謂巫風。\footnote{常舞則荒淫。樂酒曰酣，酣歌則廢德。事鬼神曰巫。言無政。酣，戶甘反。巫音無。樂音洛。}敢有殉於貨色，恆於遊畋，時謂淫風。\footnote{殉，求也。昧求財貨美色，常遊戲畋獵，是淫過之風俗。殉，辭俊反，徐辭荀反。畋音田。}


{\noindent\zhuan\zihao{6}\fzbyks 傳“常舞”至“無政”。正義曰：酣歌常舞併為耽樂無度，荒淫廢德，俱是敗亂政事，其為愆過不甚異也。恆舞酣歌乃為愆耳，若不恆舞、不酣歌非為過也。“樂酒曰酣”，言耽酒以自樂也。\CJKunderwave{說文}亦云：“酣，樂酒也。”\CJKunderwave{楚語}云：“民之精爽不攜貳者，則明神降之，在男曰覡，在女曰巫。”又\CJKunderwave{周禮}有男巫女巫之官，皆掌接神，故“事鬼神曰巫”也。廢棄德義，專為歌舞，似巫事鬼神然，言其無政也。 \par}

{\noindent\zhuan\zihao{6}\fzbyks 傳“殉求”至“風俗”。正義曰：“殉”者心循其事，是貪求之意，故為求也。志在得之，不顧禮義，“昧求”謂貪昧以求之。\CJKunderwave{無逸}云“於遊、於畋”，是“遊”與“畋”別，故為遊戲與畋獵為之無度，是淫過之風俗也。 \par}

敢有侮聖言，逆忠直，遠耆德，比頑童，時謂亂風。\footnote{狎侮聖人之言而不行，拒逆忠直之規而不納，耆年有德疏遠之，童稚頑嚚親比之，是荒亂之風俗。遠，於萬反，注同。耆，巨夷反。比，毗志反，徐扶至反。稚，直利反。嚚，魚巾反。}惟茲三風十愆，卿士有一於身，家必喪；\footnote{有一過則德義廢，失位亡家之道。愆，去幹反。喪如字，又息浪。}邦君有一於身，國必亡。\footnote{諸侯犯此，國亡之道。}臣下不匡，其刑墨，具訓於蒙士。’\footnote{邦君卿士則以爭臣自匡正。臣不正君，服墨刑，鑿其頟，涅以墨。蒙士，例謂下士，士以爭友僕隸自匡正。爭，諫爭之爭。鑿，在洛反。頟，魚白反。涅，乃結反。未，郎計反。}

{\noindent\zhuan\zihao{6}\fzbyks 傳“狎侮”至“風俗”。正義曰：“侮”謂輕慢，“狎”謂慣忽，故傳以“狎”配“侮”而言之。\CJKunderwave{旅獒}云“德盛不狎侮”，是“狎”、“侮”意相類也。 \par}

{\noindent\zhuan\zihao{6}\fzbyks 傳“邦君”至“匡正”。正義曰：言十愆有一，則亡國喪家，邦君卿士慮其喪亡之故，則宜以爭臣自匡正。犯顏而諫，臣之所難，故設不諫之刑以勵臣下，故言“臣不正君，則服墨刑”。墨刑，五刑之輕者。謂“鑿其頟，涅以墨”，\CJKunderwave{司刑}所謂“墨罪五百”者也。“蒙”謂蒙稚，卑小之稱，故“蒙士例謂下士”也。顧氏亦以為“蒙”謂蒙暗之士，“例”字宜從下讀，言此等流例謂下士也。 \par}

{\noindent\shu\zihao{5}\fzkt “曰敢有”至“蒙士”。正義曰：此皆湯所制治官之刑，以儆戒百官之言也。“三風十愆”，謂巫風二，舞也，歌也；淫風四，貨也，色也，遊也，畋也；與亂風四為十愆也。舞及遊、畋，得有時為之，而不可常然，故三事特言“恆”也。歌則可矣，不可樂酒而歌，故以“酣”配之。巫以歌舞事神，故歌舞為巫覡之風俗也。貨色人所貪慾，宜其以義自節，而不可專心殉求，故言“殉於貨色”。心殉貨色，常為遊畋，是謂淫過之風俗也。侮慢聖人之言，拒逆忠直之諫，疏遠耆年有德，親比頑愚幼童，愛惡憎善，國必荒亂，故為“荒亂之風俗”也。此“三風十愆”，雖惡有大小，但有一於身，皆喪國亡家，故各從其類，相配為風俗。“臣下不匡，其刑墨”，言臣無貴賤，皆當匡正君也。“具訓於蒙士”者，謂湯制官刑，非直教訓邦君卿大夫等，使之受諫，亦備具教訓下士，使受諫也。 \par}

“嗚呼！嗣王祇厥身，念哉！\footnote{言當敬身，念祖德。}聖謨洋洋，嘉言孔彰。\footnote{洋洋，美善。言甚明可法。洋音羊，徐音翔。}

{\noindent\shu\zihao{5}\fzkt “聖謨”至“孔彰”。正義曰：此嘆聖人之謨洋洋美善者，謂上湯作官刑，所言三風十愆，令受下之諫，是善言甚明可法也。 \par}

惟上帝不常，作善降之百祥，作不善降之百殃。\footnote{祥，善也。天之禍福，惟善惡所在，不常在一家。}爾惟德罔小，萬邦惟慶。\footnote{修德無小，則天下賚慶。賚，力代反。}爾惟不德罔大，墜厥宗。”\footnote{苟為不德無大，言惡有類，以類相致，必墜失宗廟。此\CJKunderline{伊尹}至忠之訓。}


{\noindent\zhuan\zihao{6}\fzbyks 傳“苟為”至“之訓”。正義曰：“爾惟德”，謂修德以善也。“爾惟不德”，謂不修德為惡也。\CJKunderwave{易·繫辭}曰：“善不積不足以成名，惡不積不足以滅身。”乃謂大善始為福，大惡乃成禍。此訓作勸誘之辭，言為善無小，小善萬邦猶慶，況大善乎？而為惡無，大言小惡猶墜厥宗，況大惡乎？此經二事辭反而意同也。傳“言惡有類”者，解小惡墜宗之意。初為小惡，小惡有族類，以類相致，至於大惡，若致於大惡，必墜失宗廟。言至於大惡乃墜，非小惡即能墜也。\CJKunderwave{晉語}云：“趙文子冠，見韓獻子，曰：‘戒之，此謂成人。成人在始，始與善，善進，不善蔑由至矣。始與不善，不善進，善亦蔑由至矣。’”言惡有類，以類相致也。今\CJKunderline{太甲}初立，恐其親近惡人，以惡類相致禍害，故以言戒之。此是\CJKunderline{伊尹}至忠之訓也。 \par}

{\noindent\shu\zihao{5}\fzkt “爾惟”至“厥宗”。正義曰：又戒王，爾惟修德而為善。德無小，德雖小猶萬邦賴慶，況大善乎？爾惟不德而為惡，惡無大，惡雖小猶墜失其宗廟，況大惡乎？。 \par}

肆命\footnote{陳天命以戒\CJKunderline{太甲}，亡。}

徂後\footnote{陳往古明君以戒，亡。}

\section{太甲上第五【偽】}


\CJKunderline{太甲}既立，不明，\footnote{不用\CJKunderline{伊尹}之訓，不明居喪之禮。}\CJKunderline{伊尹}放諸桐。\footnote{湯葬地也。不知朝政，故曰放。朝，直遙反。}三年復歸於亳，思庸，\footnote{念常道。}\CJKunderline{伊尹}作\CJKunderwave{太甲}三篇。


{\noindent\zhuan\zihao{6}\fzbyks 傳“不用”至“之禮”。正義曰：此篇承\CJKunderwave{伊訓}之下，經稱“不惠於阿衡”，知“不明”者，“不用\CJKunderline{伊尹}之訓”也。“王徂桐宮”，始云“居憂”，是未放已前不明居喪之禮也。 \par}

{\noindent\zhuan\zihao{6}\fzbyks 傳“湯葬”至“曰放”。正義曰：經稱“營於桐宮，密邇先王”，知桐是“湯葬地”也。舜放四凶，徙之遠裔；春秋放其大夫，流之他境；嫌此亦然，故辨之云“不知朝政，故曰放”。使之遠離國都，往居墓側，與彼放逐事同，故亦稱“放”也。古者天子居喪三年，政事聽於冢宰，法當不知朝政，而云“不知朝政，曰放”者，彼正法三年之內，君雖不親政事，冢宰猶尚諮稟，此則全不知政，故為放也。 \par}

{\noindent\shu\zihao{5}\fzkt “\CJKunderline{太甲}”至“三篇”。正義曰：\CJKunderline{太甲}既立為君，不明居喪之禮，\CJKunderline{伊尹}放諸桐宮，使之思過，三年復歸於亳都，以其能改前過，思念常道故也。自初立至放而復歸，\CJKunderline{伊尹}每進言以戒之，史敘其事作\CJKunderwave{太甲}三篇。案經上篇是放桐宮之事，中下二篇是歸亳之事，此序歷言其事以總三篇也。 \par}

太甲\footnote{戒\CJKunderline{太甲}，故以名篇。}

{\noindent\zhuan\zihao{6}\fzbyks 傳“戒\CJKunderline{太甲}，故以名篇”。正義曰：\CJKunderwave{盤庚}、\CJKunderwave{仲丁}、\CJKunderwave{祖乙}等皆是發言之人名篇，此\CJKunderwave{太甲}及\CJKunderwave{沃丁}、\CJKunderwave{君奭}以被告之人名篇，史官不同，故以為名有異。且\CJKunderwave{伊訓}、\CJKunderwave{肆命}、\CJKunderwave{徂後}與此三篇及\CJKunderwave{咸有一德}皆是\CJKunderline{伊尹}戒\CJKunderline{太甲}，不可同名\CJKunderwave{伊訓}，故隨事立稱，以\CJKunderwave{太甲}名篇也。 \par}

惟嗣王不惠於阿衡，\footnote{阿，倚。衡，平。言不順\CJKunderline{伊尹}之訓。倚，於綺反。}


{\noindent\zhuan\zihao{6}\fzbyks 傳“阿倚”至“之訓”。正義曰：古人所讀“阿”、“倚”同音，故“阿”亦倚也。稱上謂之“衡”，故“衡”為平也。\CJKunderwave{詩}毛傳云：“阿衡，\CJKunderline{伊尹}也。”\CJKunderline{鄭玄}亦云：“阿，倚。衡，平也。\CJKunderline{伊尹}，湯倚而取平，故以為官名。” \par}

{\noindent\shu\zihao{5}\fzkt “惟嗣”至“阿衡”。正義曰：\CJKunderline{太甲}以元年十二月即位，比至放桐之時，未知凡經幾月。必是\CJKunderline{伊尹}數諫，久而不順，方始放之，蓋以三五月矣，必是二年放之。序言“三年復歸”者，謂即位三年，非在桐宮三年也。史錄其\CJKunderline{伊尹}訓王，有\CJKunderwave{伊訓}、\CJKunderwave{肆命}、\CJKunderwave{徂後}，其餘忠規切諫，固應多矣。\CJKunderline{太甲}終不從之，故言“不惠於阿衡”。史為作書發端，故言此為目也。 \par}

\CJKunderline{伊尹}作書曰：“先王顧諟天之明命，以承上下神祇。\footnote{顧謂常目在之。諟，是也。言敬奉天命以承順天地。顧音故。諟音是，\CJKunderwave{說文}：“理也。”祇，巨支反。}

{\noindent\zhuan\zihao{6}\fzbyks 傳“顧謂”至“天地”。正義曰：\CJKunderwave{說文}云：“顧，還視也。”“諟”與“是”，古今之字異，故變文為“是”也。言先王每有所行，必還回視是天之明命，謂常目在之。言其想象如目前，終常敬奉天命，以承上天下地之神祇也。 \par}

社稷宗廟，罔不祇肅。\footnote{肅，嚴也。言能嚴敬鬼神而遠之。遠，於萬反。}天監厥德，用集大命，撫綏萬方。\footnote{監，視也。天視湯德，集王命於其身，撫安天下。監，工暫反。}惟\CJKunderline{尹}躬克左右厥闢宅師，\footnote{\CJKunderline{伊尹}言能助其君居業天下之眾。闢，必亦反，徐甫亦反。}

{\noindent\shu\zihao{5}\fzkt “惟尹躬”。正義曰：\CJKunderwave{孫武兵書}及\CJKunderwave{呂氏春秋}皆雲\CJKunderline{伊尹}名摯，則“尹”非名也。今自稱“尹”者，蓋湯得之，使尹正天下，故號曰“\CJKunderline{伊尹}”；人既呼之為“尹”，故亦以“尹”自稱。禮法君前臣名，不稱名者，古人質直，不可以後代之禮約之。 \par}

肆嗣王丕承基緒。\footnote{肆，故也。言先祖勤德，致有天下，故子孫得大承基業，宜念祖修德。丕，普悲反，徐甫眉反。}惟\CJKunderline{尹}躬先見於西邑夏，自周有終，相亦惟終。\footnote{周，忠信也。言身先見夏君臣用忠信有終。夏都在亳西。先見，並如字，注同。}其後嗣王，罔克有終，相亦罔終。\footnote{言桀君臣滅先人之道德，不能終其業，以取亡。相，悉亮反。}嗣王戒哉！祗爾厥闢，闢不闢，忝厥祖。”\footnote{以不終為戒慎之至，敬其君道，則能終。忝，辱也。為君不君，則辱其祖。}王惟庸，罔念聞。\footnote{言\CJKunderline{太甲}守常不改，無念聞\CJKunderline{伊尹}之戒。}\CJKunderline{伊尹}乃言曰：“先王昧爽丕顯，坐以待旦。\footnote{爽，顯皆明也。言先王昧明思大明其德，坐以待旦而行之。昧音妹。}旁求俊彥，啟迪後人，\footnote{旁非一方。美士曰彥。開道後人。言訓戒。俊，本亦作畯。迪，大曆反。}無越厥命以自覆。\footnote{越，墜失也。無失亡祖命而不勤德，以自顛覆。越，於月反，本又作粵。覆，芳服反，注同。}慎乃儉德，惟懷永圖。\footnote{言當以儉為德，思長世之謀。}若虞機張，往省括於度，則釋。\footnote{機，弩牙也。虞，度也。度機，機有度以準望，言修德夙夜思之，明旦行之，如射先省矢括於度，釋則中。省，息井反。括，故活反。度如字。虞度，待洛反。中，丁仲反。}欽厥止，率乃祖攸行，\footnote{止謂行所安止，君止於仁，子止於孝。}惟朕以懌，萬世有辭。”\footnote{言能循汝祖所行，則我喜悅，王亦見嘆美無窮。懌音亦。}

{\noindent\zhuan\zihao{6}\fzbyks 傳“爽顯”至“行之”。正義曰：昭七年\CJKunderwave{左傳}云：“是以有精爽至於神明。”從“爽”以至於“明”，是“爽”謂未大明也。“昧”是晦冥，“爽”是未明，謂夜向晨也。\CJKunderwave{釋詁}云：“丕，大也。顯，光也。”光亦明也。於夜昧冥之時，思欲大明其德，既思得之，坐以待旦而行之。言先王身之勤也。 \par}

{\noindent\zhuan\zihao{6}\fzbyks 傳“旁非”至“訓戒”。正義曰：“旁”謂四方求之，故言“非一方”也。“美士曰彥”，\CJKunderwave{釋訓}文。舍人曰：“國有美士，為人所言道也。” \par}

{\noindent\zhuan\zihao{6}\fzbyks 傳“機弩”至“則中”。正義曰：“括”謂矢末，“機張”、“省括”，則是以射喻也。“機”是轉關，故為弩牙。“虞”訓度也。度機者，機有法度，以準望所射之物，“準望”則解經“虞”也。如射者弩以張訖機關，先省矢括與所射之物，三者於法度相當，乃後釋弦發矢，則射必中矣。言為政亦如是也。 \par}

{\noindent\shu\zihao{5}\fzkt “\CJKunderline{伊尹}”至“有辭”。正義曰：\CJKunderline{伊尹}作書以告，\CJKunderline{太甲}不念聞之。\CJKunderline{伊尹}乃又言曰：“先王以昧爽之時，思大明其德，既思得其事，則坐以待旦，明則行之。其身既勤於政，又乃旁求俊彥之人，置之於位，令以開導後人。先王之念子孫，其憂勤若是，嗣王今承其後，無得墜失其先祖之命，以自覆敗。王當慎汝儉約之德，令其以儉為德而謹慎守之，惟思其長世之謀。謀為政之事，譬若以弩射也。可準度之機已張之，又當以意往省視矢括，當於所度，則釋而放之。如是而射，則無不中矣。猶若人君所修政教，欲發命也，當以意夙夜思之，使當於民心，明旦行之，則無不當矣。王又當敬其身所安止，循汝祖之所行。若能如此，惟我以此喜悅，王於萬世常有善辭，言有聲譽，亦見嘆美無窮也。” \par}

王未克變。\footnote{未能變，不用訓。\CJKunderline{太甲}性輕脫，\CJKunderline{伊尹}至忠，所以不已。輕，遣政反。}

{\noindent\zhuan\zihao{6}\fzbyks 傳“未能”至“不已”。正義曰：“未能變”者，據在後能變，故當時為未能也。時既未變，是不用\CJKunderline{伊尹}之訓也。\CJKunderline{太甲}終為人主，非是全不可移，但體性輕脫，與物推遷，雖有心向善，而為之不固。\CJKunderline{伊尹}至忠，所以進言不已。是\CJKunderline{伊尹}知其可移，故誨之不止，冀其終從己也。 \par}

\CJKunderline{伊尹}曰：“茲乃不義，習與性成。\footnote{言習行不義，將成其性。義，本亦作誼。}予弗狎於弗順，營於桐宮，密邇先王其訓，無俾世迷。\footnote{狎，近也。經營桐墓立宮，令\CJKunderline{太甲}居之。近先王，則訓於義，無成其過，不使世人迷惑怪之。俾，必爾反，後篇同。近，附近之近。令，力呈反。}


{\noindent\zhuan\zihao{6}\fzbyks 傳“狎近”至“怪之”。正義曰：狎習是相近之義，故訓為近也。不順即是近不順也。習為不義，近於不順，則當日日益惡，必至滅亡，故\CJKunderline{伊尹}言已不得使王近於不順，故經營桐墓，立宮墓旁，令\CJKunderline{太甲}居之，不使復知朝政，身見廢退，必當改悔為善也。 \par}

{\noindent\shu\zihao{5}\fzkt “\CJKunderline{伊尹}”至“世迷”。正義曰：\CJKunderline{伊尹}以王未變，乃告於朝廷群臣曰：“此嗣王所行，乃是不義之事。習行此事，乃與性成。”言為之不已，將以不義為性也。“我不得令王近於不順之事，當營於桐墓立宮，使此近先王，當受人教訓之，無得成其過失，使後世人迷惑怪之”。 \par}

王徂桐宮居憂，\footnote{往入桐宮，居憂位。}克終允德。”\footnote{言能思念其祖，終其信德。}

{\noindent\zhuan\zihao{6}\fzbyks 傳“往入”至“憂位”。正義曰：亦既不知朝政之事，惟行居喪之禮。“居憂位”謂服治喪禮也。\CJKunderline{伊尹}亦使兵士衛之，選賢俊教之，故\CJKunderline{太甲}能終信德也。 \par}

\section{太甲中第六【偽】}


惟三祀十有二月朔，\footnote{湯以元年十一月崩，至此二十六月，三年服闋。闋，苦穴反。}\CJKunderline{伊尹}以冕服奉嗣王歸於亳。\footnote{冕，冠也。逾月即吉服。冕音免。}

{\noindent\shu\zihao{5}\fzkt “惟三”至“於亳”。正義曰：周制，君薨之年屬前君，明年始為新君之元年。此殷法，君薨之年而新君即位，即以其年為新君之元年。“惟三祀”者，\CJKunderline{太甲}即位之三年也。湯以元年十一月崩，至此年十一月為再期，除喪服也。至十二月服闋。闋，息也。如喪服息即吉服。舉事貴初始，故於十二月朔以冕服奉嗣王歸於亳。冕是在首之服，冠內之別名，冠是首服之大名，故傳以“冕”為冠。案\CJKunderwave{王制}云：“殷人冔而祭。”\CJKunderwave{大雅}云：“常服黼冔。”冔是殷之祭冠，今云“冕”者，蓋“冕”為通名。\CJKunderwave{王制}又云：“有虞氏皇而祭，夏后氏收而祭，殷人冔而祭，周人冕而祭。”並是當代別名。殷禮不知天子幾冕，\CJKunderwave{周禮}天子六冕，大裘之冕，祭天尚質。弁師惟掌五冕，備物盡文，惟袞冕耳。此以“冕服”，蓋以袞冕之服也。顧氏云：“祥禫之制，前儒不同。”案\CJKunderwave{士虞禮}云“期而小祥”，又“期而大祥”，“中月而禫”。\CJKunderline{王肅}云：“祥月之內又禫祭，服彌寬而變彌數也。”\CJKunderwave{禮記·檀弓}云“祥而縞，是月禫，徙月樂”。\CJKunderline{王肅}云：“是祥之月而禫，禫之明月可以樂矣。”案此孔傳云“二十六月，服闋”，則與\CJKunderline{王肅}同。\CJKunderline{鄭玄}以中月為間一月，云“祥後復更有一月而禫”，則三年之喪凡二十七月，與孔為異。 \par}

作書曰：“民非後，罔克胥匡以生。\footnote{無能相匡，故須君以生。胥，息餘反。}後非民，罔以闢四方。\footnote{須民以君四方。}皇天眷佑有商，俾嗣王克終厥德，實萬世無疆之休。”\footnote{言王能終其德，乃天之顧佑商家，是商家萬世無窮之美。疆，居良反。}王拜手稽首，曰：“予小子不明於德，自底不類。\footnote{君而稽首於臣，謝前過。類，善也。暗於德，故自致不善。底，之履反。}欲敗度，縱敗禮，以速戾於厥躬。\footnote{速，召也。言己放縱情慾，毀敗禮儀法度，以召罪於其身。敗，必邁反，徐甫邁反。縱，子用反。戾，郎計反。}

{\noindent\zhuan\zihao{6}\fzbyks 傳“速召”至“其身”。正義曰：\CJKunderwave{釋言}云：“速，徵也。徵，召也。”轉以相訓，故“速”為召也。“欲”者本之於情，“縱”者放之於外，有欲而縱之，“縱”、“欲”為一也。準法謂之“度”，體見謂之“禮”，“禮”、“度”一也。故傳並釋之，“言己放縱情Q欲Y，毀敗禮儀法度，以召罪於其身”也。 \par}

天作孽，猶可違。自作孽，不可\xpinyin*{逭}。\footnote{孽，災。逭，逃也。言天災可避，自作災不可逃。孽，魚列反。逭，胡亂反。}

{\noindent\zhuan\zihao{6}\fzbyks 傳“孽災”至“可逃”。正義曰：\CJKunderwave{洪範五行傳}有“妖、孽、眚、祥”，\CJKunderwave{漢書·五行志}說云：“凡草物之類謂之妖，妖猶夭胎，言尚微也。蟲豸之類謂之孽，孽則牙孽矣。甚則異物生，謂之眚。自外來謂之祥。”是“孽”為災初生之名，故為災也。“逭，逃也”，\CJKunderwave{釋言}文。樊光云：“行相避逃謂之逭，亦行不相逢也。”天作災者，謂若\CJKunderline{太戊}桑谷生朝，\CJKunderline{高宗}雊雉升鼎耳。可修德以禳之，是“可避”也。“自作災”者，謂若桀放鳴條，紂死宣室，是“不可逃”也。據其將來，修德可去；及其已至，改亦無益。天災自作，逃否亦同。且天災亦由人行而至，非是橫加災也。此\CJKunderline{太甲}自悔之深，故言自作甚於天災耳。 \par}

既往背師保之訓，弗克於厥初，尚賴匡救之德，圖惟厥終。”\footnote{言己已往之前，不能修德於其初，今庶幾賴教訓之德，謀終於善。悔過之辭。背音佩，徐扶代反。}\CJKunderline{伊尹}拜手稽首，\footnote{拜手，首至手。}

{\noindent\zhuan\zihao{6}\fzbyks 傳“拜手，首至手”。正義曰：\CJKunderwave{周禮·太祝}：“辨九拜，一曰稽首，二曰頓首，三曰空首。”\CJKunderline{鄭玄}云：“稽首，拜頭至地也。頓首，拜頭叩地也。空首，拜頭至手，所謂拜手也。”鄭惟解此三者拜之形容，所以為異也。稽首頭至地，頭下至地也。頓首頭下至地，暫一叩之而已。此言“拜手稽首”者，初為拜頭至手，乃復申頭以至於地，至手是為“拜手”，至地乃為“稽首”。然則凡為稽首者，皆先為拜手，乃後為稽首。故“拜手稽首”連言之，諸言“拜手稽首”，義皆同也。\CJKunderwave{太祝}又云：“四曰振動，五曰吉拜，六曰兇拜，七曰奇拜，八曰褒拜，九曰肅拜。”鄭注云，振動者，戰慄變動而拜。吉拜者，拜而後稽顙，謂齊衰不杖以下者之拜。兇拜者，稽顙而後拜，即三年喪拜也。奇拜者，謂君答臣一拜也。褒拜者，謂再拜拜神與屍也。肅拜者，謂揖拜也，禮介者不拜，及婦人之拜也。\CJKunderwave{左傳}云：“天子在，寡君無所稽首。”則諸侯於天子稽首也，諸侯相於則頓首也，君於臣則空首也。 \par}

曰：“修厥身，允德協於下，惟明後。\footnote{言修其身，使信德合於群下，惟乃明君。}先王子惠困窮，民服厥命，罔有不悅。\footnote{言湯子愛睏窮之人，使皆得其所，故民心服其教令，無有不忻喜。}並其有邦厥鄰，乃曰：‘徯我後，後來無罰。’\footnote{湯俱與鄰並有國，鄰國人乃曰：“待我君來。”言忻戴。“君來無罰”，言仁惠。徯，胡啟反。}

{\noindent\shu\zihao{5}\fzkt “並其”至“無罰”。正義曰：言湯昔為諸侯之時，與湯並居其有邦國，謂諸侯之國也。此諸侯國人其與湯鄰近者，皆原以湯為君。乃言曰：“待我後，後來無罰於我。”言羨慕湯德，忻戴之也。 \par}

王懋乃德，視乃厥祖，無時豫怠。\footnote{言當勉修其德，法視其祖而行之，無為是逸豫怠惰。懋音茂。}奉先思孝，接下思恭。\footnote{以念祖德為孝，以不驕慢為恭。}視遠惟明，聽德惟聰。\footnote{言當以明視遠，以聰聽德。}朕承王之休無斁。”\footnote{王所行如此，則我承王之美無厭。斁音亦。厭，於豔反。}

{\noindent\zhuan\zihao{6}\fzbyks 傳“言當”至“聽德”。正義曰：人之心識所知在於聞見，聞見所得在於耳目，故欲言人之聰明，以視聽為主。視若不見，故言“惟明”，“明”謂監察是非也。聽若不聞，故言“惟聰”，“聰”謂識知善惡也。視戒見近迷遠，故言“視遠”。聽戒背正從邪，故言“聽德”。各準其事，相配為文。 \par}

\section{太甲下第七【偽】}


\CJKunderline{伊尹}申誥於王曰：“嗚呼！惟天無親，克敬惟親。\footnote{言天於人無有親疏，惟親能敬身者。}

{\noindent\shu\zihao{5}\fzkt “\CJKunderline{伊尹}申誥於王”。正義曰：\CJKunderline{伊尹}以至忠之心喜王改悔，重告於王，冀王大善，一篇皆誥辭也。天親克敬，民歸有仁，神享克誠，言天民與神皆歸於善也。奉天宜其敬謹，養民宜用仁恩，事神當以誠信，亦準事相配而為文也。 \par}

民罔常懷，懷於有仁。\footnote{民所歸無常，以仁政為常。}鬼神無常享，享於克誠。\footnote{言鬼神不保一人，能誠信者則享其祀。}天位艱哉！\footnote{言居天子之位難，以此三者。}德惟治，否德亂。\footnote{為政以德則治，不以德則亂。治，直吏反，注及下同。}與治同道，罔不興。與亂同事，罔不亡。\footnote{言安危在所任，治亂在所法。}

{\noindent\zhuan\zihao{6}\fzbyks 傳“言安”至“所法”。正義曰：任賢則興，鹽佞則亡，故“安危在所任”。於善則治，於惡則亂，故“治亂在所法”。總言治國則稱“道”，單指所行則言“事”。興難而亡易，道大而事小，故大言“興”而小言“亡”也。此所云“惟言治亂在所法”耳。下句云“終始慎厥與”，言當與賢不與佞，治亂在於用臣，故傳於此言“安危在所任”也。 \par}

“終始慎厥與，惟明明後。\footnote{明慎其所與治亂之機，則為明王明君。}

{\noindent\shu\zihao{5}\fzkt “惟明明後”。正義曰：重言“明明”，言其為大明耳。傳因文重，故言“明王明君”，君、王猶是一也。 \par}

“先王惟時懋敬厥德，克配上帝。\footnote{言湯推是終始所與之難，勉修其德，能配天而行之。}今王嗣有令緒，尚監茲哉！\footnote{令，善也。繼祖善業，當夙夜庶幾視祖此配天之德而法之。}若升高，必自下。若陟遐，必自邇。\footnote{言善政有漸，如登高升遠必用下近為始，然後終致高遠。}無輕民事，惟難。\footnote{無輕為力役之事，必重難之乃可。}無安厥位，惟危。\footnote{言當常自危懼，以保其位。}慎終於始。\footnote{於始慮終，於終思始。}

{\noindent\shu\zihao{5}\fzkt “慎終於始”。正義曰：欲慎其終，於始即須慎之，故傳云“於始慮終”。傳以將終戒惰，故又云“於終思始”，言終始皆當慎也。 \par}

有言逆於汝心，必求諸道。\footnote{人以言咈違汝心，必以道義求其意，勿拒逆之。}有言遜於汝志，必求諸非道。\footnote{遜，順也。言順汝心，必以非道察之，勿以自臧。}嗚呼！弗慮胡獲？弗為胡成？一人元良，萬邦以貞。\footnote{胡，何。貞，正也。言常念慮道德，則得道德；念為善政，則成善政。一人，天子。天子有大善，則天下得其正。}

{\noindent\zhuan\zihao{6}\fzbyks 傳“胡何”至“其正”。正義曰：“胡”之與“何”，方言之異耳。\CJKunderwave{易}彖、象皆以“貞”為正也。\CJKunderline{伊尹}此言，勸王為善，“弗慮”、“弗為”，必是善事。人君善事，惟有道德政教。言不慮何獲，是念慮有所得，知心所念慮是道德也。不為何成，則為之有所成，則知心所念是為善政也。謂天子為“一人”者，其義有二。一則天子自稱“一人”，是為謙辭，言己是人中之一耳。一則臣下謂天子為“一人”，是為尊稱，言天下惟一人而已 \par}

君罔以辯言亂舊政，\footnote{利口覆國家，故特慎焉。}臣罔以寵利居成功\footnote{成功不退，其志無限，故為之極以安之。}，邦其永孚於休。”\footnote{言君臣各以其道，則國長信保於美。}

{\noindent\zhuan\zihao{6}\fzbyks 傳“成功”至“安之”。正義曰：四時之序，成功者退。臣既成功，不知退謝，其志貪慾無限，其君不堪所求，或有怨恨之心，君懼其謀，必生誅殺之計，自古以來，人臣有功不退者皆喪家滅族者眾矣。經稱臣無以寵利居成功者，為之限極以安之也。\CJKunderline{伊尹}告君而言及臣事者，雖復泛說大理，亦見已有退心也。 \par}

\section{咸有一德第八【偽】}


\CJKunderline{伊尹}作\CJKunderwave{咸有一德}。\footnote{言君臣皆有純一之德，以戒\CJKunderline{太甲}。}

{\noindent\shu\zihao{5}\fzkt “\CJKunderline{伊尹}作\CJKunderwave{咸有一德}”。正義曰：\CJKunderline{太甲}既歸於亳，\CJKunderline{伊尹}致仕而退，恐\CJKunderline{太甲}德不純一，故作此篇以戒之。經稱尹躬及湯咸有一德，言己君臣皆有純一之德，戒\CJKunderline{太甲}使君臣亦然。此主戒\CJKunderline{太甲}而言臣有一德者，欲令\CJKunderline{太甲}亦任一德之臣。經云“任官惟賢材，左右惟其人”，是戒\CJKunderline{太甲}使善用臣也。\CJKunderline{伊尹}既放\CJKunderline{太甲}，又迎而復之，是\CJKunderline{伊尹}有純一之德，己為\CJKunderline{太甲}所信，是己君臣純一，欲令\CJKunderline{太甲}法之。 \par}

咸有一德\footnote{即政之後恐其不一，故以戒之。}

{\noindent\shu\zihao{5}\fzkt “咸有一德”。正義曰：此篇終始皆言一德之事，發首至“陳戒於德”敘其作戒之由，已下皆戒辭也。“德”者，得也，內得於心，行得其理，既得其理，執之必固，不為邪見更致差貳，是之謂“一德”也。而凡庸之主，監不周物，志既少決，性復多疑，與智者謀之，與愚者敗之，則是二三其德，不為一也。經云：“德惟一，動罔不吉。德二三，動罔不兇。”是不二三則為一德也。又曰：“終始惟一，時乃日新。”言守一必須固也。\CJKunderline{太甲}新始即政，\CJKunderline{伊尹}恐其二三，故專以一德為戒。 \par}

\CJKunderline{伊尹}既復政厥闢，\footnote{還政\CJKunderline{太甲}。}將告歸，乃陳戒於德。\footnote{告老歸邑，陳德以戒。}


{\noindent\zhuan\zihao{6}\fzbyks 傳“告老”至“以戒”。正義曰：\CJKunderline{伊尹}湯之上相，位為三公，必封為國君。又受邑於畿內，告老致政事於君，欲歸私邑以自安。將離王朝，故陳戒以德也。\CJKunderwave{無逸}云“肆\CJKunderline{祖甲}之享國三十三年”，傳稱\CJKunderline{祖甲}即\CJKunderline{太甲}也。\CJKunderwave{殷本紀}云：“\CJKunderline{太甲}崩，子\CJKunderline{沃丁}立。”\CJKunderwave{沃丁}序云：“\CJKunderline{沃丁}既葬\CJKunderline{伊尹}於亳。”則\CJKunderline{伊尹}卒在\CJKunderline{沃丁}之世。湯為諸侯之時已得\CJKunderline{伊尹}，此至\CJKunderline{沃丁}始卒，\CJKunderline{伊尹}壽年百有餘歲。此告歸之時，已應七十左右也。\CJKunderwave{殷本紀}云：“\CJKunderline{太甲}既立三年，\CJKunderline{伊尹}放之於桐宮。居桐宮三年，悔過反善，\CJKunderline{伊尹}乃迎而受之政。”謂\CJKunderline{太甲}歸亳之歲已為即位六年，與此經相違，馬遷之說妄也。\CJKunderwave{紀年}云，殷仲壬“即位，居亳，其卿士\CJKunderline{伊尹}”。仲壬崩，\CJKunderline{伊尹}乃放\CJKunderline{太甲}於桐而自立也。\CJKunderline{伊尹}即位於\CJKunderline{太甲}七年。\CJKunderline{太甲}潛出自桐，殺\CJKunderline{伊尹}，乃立其子\CJKunderline{伊陟}、伊奮，命復其父之田宅而中分之。案此經序\CJKunderline{伊尹}奉\CJKunderline{太甲}歸於亳，其文甚明。\CJKunderwave{左傳}又稱“\CJKunderline{伊尹}放\CJKunderline{太甲}而相之”，\CJKunderwave{孟子}云“有\CJKunderline{伊尹}之志則可，無\CJKunderline{伊尹}之志則篡”，\CJKunderline{伊尹}不肯自立，\CJKunderline{太甲}不殺\CJKunderline{伊尹}也。必若\CJKunderline{伊尹}放君自立，\CJKunderline{太甲}起而殺之，則\CJKunderline{伊尹}死有餘罪，義當汙宮滅族，\CJKunderline{太甲}何所感德而復立其子，還其田宅乎？\CJKunderwave{紀年}之書，晉太康八年汲郡民發魏安僖王冢得之，蓋當時流俗有此妄說，故其書因記之耳。 \par}

{\noindent\shu\zihao{5}\fzkt “\CJKunderline{伊尹}”至“於德”。正義曰：自\CJKunderline{太甲}居桐，而\CJKunderline{伊尹}秉政。\CJKunderline{太甲}既歸於亳，\CJKunderline{伊尹}還政其君，將欲告老歸其私邑，乃陳言戒王於德，以一德戒王也。\CJKunderline{太甲}既得復歸，\CJKunderline{伊尹}即應還政，其告歸陳戒，未知在何年也。下云“今嗣王新服厥命”，則是初始即政，蓋\CJKunderline{太甲}居亳之後即告老也。\CJKunderwave{君奭}云：“在\CJKunderline{太甲}，時則有若保衡。”保衡，\CJKunderline{伊尹}也。襄二十一年\CJKunderwave{左傳}云：“\CJKunderline{伊尹}放\CJKunderline{太甲}而相之，卒無怨色。”則\CJKunderline{伊尹}又相\CJKunderline{太甲}。蓋\CJKunderline{伊尹}此時將欲告歸，\CJKunderline{太甲}又留之為相，如\CJKunderline{成王}之留\CJKunderline{周公}，不得歸也。 \par}

曰：“嗚呼！天難\xpinyin*{諶}，命靡常。\footnote{以其無常，故難信。諶，徐巿林反。}常厥德，保厥位。厥德匪常，九有以亡。\footnote{人能常其德，則安其位。九有，諸侯。桀不能常其德，湯伐而兼之。}

{\noindent\shu\zihao{5}\fzkt “九有以亡”。正義曰：\CJKunderwave{毛詩}傳云：“九有，九州也。”此傳云“九有，諸侯”，謂九州所有之諸侯。\CJKunderline{伊尹}此言，泛說大理，未指\CJKunderline{夏桀}，但傳顧下文比桀，為此言之驗，故云“桀不能常其德，湯伐而兼之”。 \par}

夏王弗克庸德，慢神虐民。\footnote{言桀不能常其德，不敬神明，不恤下民。}皇天弗保，監於萬方，啟迪有命，\footnote{言天不安桀所為，廣視萬方，有天命者開道之。}眷求一德，俾作神主。\footnote{天求一德，使伐桀為天地神祇之主。}惟\CJKunderline{尹}躬暨\CJKunderline{湯}，咸有一德，克享天心，受天明命，\footnote{享，當也。所徵無敵，謂之受天命。}

{\noindent\zhuan\zihao{6}\fzbyks 傳“享當”至“天命”。正義曰：德當神意，神乃享之，故以“享”為當也。天道遠而人道近，天之命人，非有言辭文誥，正以神明祐之，使之所徵無敵，謂之受天命也。緯候之書乃稱有黃龍白龜白魚赤雀負圖銜書以授聖人，正典無其事也。漢自哀平之間，緯候始起，假託鬼神，妄稱祥瑞，孔時未有其說，縱使時已有之，亦非孔所信也。 \par}

以有九有之師，爰革夏正。\footnote{爰，於也。於得九有之眾，遂伐夏勝之，改其正。}非天私我有商，惟天佑於一德。\footnote{非天私商而王之，佑助一德，所以王。王，於況反，下同；或如字。}非商求於下民，惟民歸於一德。\footnote{非商以力求民，民自歸於一德。}德惟一，動罔不吉。德二三，動罔不兇。\footnote{二三，言不一。}惟吉凶不僣在人，惟天降災祥在德。\footnote{行善則吉，行惡則兇，是不差。德一，天降之善；不一，天降之災；是在德。僣，子念反。}

{\noindent\shu\zihao{5}\fzkt “惟吉”至“在德”。正義曰：指其已然，則為“吉凶”；言其徵兆，則曰“災祥”；其事不甚異也。吉凶已成之事，指人言之，故曰“在人”。災祥未至之徵，行之所招，故言“在德”。“在德”謂為德有一與不一，“在人”謂人行有善與不善也。吉凶已在其身，故不言來處；災祥自外而至，故言“天降”；其實吉凶亦天降也。 \par}

“今嗣王新服厥命，惟新厥德。\footnote{其命，王命。新其德，戒勿怠。}終始惟一，時乃日新。\footnote{言德行終始不衰殺，是乃日新之義。行，下孟反。殺，色界反，衰微也，殺害也，言小小害也。}任官惟賢材，左右惟其人。\footnote{官賢才而任之，非賢材不可任。選左右，必忠良。不忠良，非其人。}


{\noindent\zhuan\zihao{6}\fzbyks 傳“其命”至“勿怠”。正義曰：\CJKunderwave{說命}云：“王言惟作命。”成十八年\CJKunderwave{左傳}云：“人之求君，使出命也。”是言人君職在發命。“新服厥命”，新始服行王命，故云“其命，王命”也。“新其德”者，勤行其事，日日益新，戒王勿懈怠也。 \par}

{\noindent\zhuan\zihao{6}\fzbyks 傳“言德”至“之義”。正義曰：“日新”者，日日益新也。若今日勤而明日惰，昨日是而今日非，自旁觀之，則有新有舊。言王德行終始皆同，不有衰殺，從旁觀之，每日益新，是乃“日新”之義也。 \par}

{\noindent\zhuan\zihao{6}\fzbyks 傳“官賢”至“其人”。正義曰：“任官”謂任人以官，故云“官賢才而任之”，言官用賢才而委任之。\CJKunderwave{詩序}云“任賢使能”，非賢才不可任也。\CJKunderwave{冏命}云：“小大之臣，咸懷忠良。”故言“選左右，必忠良”，不忠良，即是非其人。“任官”是用人為官，“左右”亦是任而用之，故言“選左右”也。直言其人，“人”字不見，故據\CJKunderwave{冏命}之文，以“忠良”充之。 \par}

臣為上為德，為下為民。\footnote{言臣奉上佈德，順下訓民，不可官所私，任非其人。為上，於偽反，下“為民”同。為德，如字，下“為下”同，徐皆於偽反。}其難其慎，惟和惟一。\footnote{其難無以為易，其慎無以輕之，群臣當和一心以事君，政乃善。易，以豉反。}

{\noindent\zhuan\zihao{6}\fzbyks 傳“言臣”至“其人”。正義曰：“言臣奉上佈德”者，“奉上”謂奉為在上，解經“為上”也；“佈德”者謂布為道德，解經“為德”也。“順下訓民”者，“順下”謂卑順以為臣下，解經“為下”也；“訓民”者，謂以善道訓助下民，解經“為民”也。顧氏亦同此解。 \par}

{\noindent\zhuan\zihao{6}\fzbyks 傳“其難”至“乃善”。正義曰：此經申上臣事既所為如此，其難無以為易，其慎無以輕忽之，戒臣無得輕易臣之職也。既事不可輕，宜和協奉上，群臣當一心以事君，如此政乃善耳。一心即一德，言臣亦當一德也。 \par}

{\noindent\shu\zihao{5}\fzkt “今嗣王”至“惟一”。正義曰：上既言“在德”，此指戒嗣王，今新始服其王命，惟當新其所行之德。所云“新”者，終始所行，惟常如一，無有衰殺之時，是乃“日新”也。王既身行一德，臣亦當然。任人為官，惟用其賢材。輔弼左右，惟當用其忠良之人，乃可為左右耳。此“任官”、“左右”即王之臣也。臣之為用，所施多矣。何者？言臣之助為在上，當施為道德；身為臣下，當須助為於民也。臣之既當為君，又須為民，故不可任非其才，用非其人。此臣之所職，其事甚難，無得以為易。其事須慎，無得輕忽。為臣之難如此，惟當群臣和順，惟當共秉一心，以此事君，然後政乃善耳。言君臣宜皆有一德。 \par}

德無常師，主善為師。\footnote{德非一方，以善為主，乃可師。}善無常主，協於克一。\footnote{言以合於能一為常德。}俾萬姓咸曰：‘大哉！王言。’\footnote{一德之言，故曰大。}又曰：‘一哉！王心。’\footnote{能一德，則一心。}克綏先王之祿，永厎烝民之生。\footnote{言為王而令萬姓如此，則能保安先王之寵祿，長致眾民所以自生之道，是明王之事。烝，之丞反。}嗚呼！七世之廟，可以觀德。\footnote{天子立七廟，有德之王則為祖宗，其廟不毀，故可觀德。}萬夫之長，可以觀政。\footnote{能整齊萬夫，其政可知。長，丁丈反。}


{\noindent\zhuan\zihao{6}\fzbyks 傳“天子”至“觀德”。正義曰：天子立七廟，是其常事，其有德之王則列為祖宗，雖七廟親盡，而其廟不毀，故於七廟之外可以觀德矣。下云“萬夫之長，可以觀政”，謂觀其萬夫之長。此“七世之廟，可以觀德”，謂觀七世之外。文雖同而義小異耳，所謂辭不害意。漢氏以來，論七廟諸多矣，其文見於記傳，\CJKunderwave{禮器}、\CJKunderwave{家語}、\CJKunderwave{荀卿書}、\CJKunderwave{穀梁傳}皆曰天子立七廟，以為天子常法，不辨其廟之名。\CJKunderwave{王制}云：“天子七廟，三昭三穆，與太祖之廟而七。”\CJKunderwave{祭法}云：“王立七廟，曰考廟，曰王考廟，曰皇考廟，曰顯考廟，曰祖考廟，皆月祭之。遠廟為祧，有二祧，享嘗乃止。”\CJKunderwave{漢書}韋玄成議曰：“周之所以七廟者，后稷始封，\CJKunderline{文王}\CJKunderline{武王}受命而王，是以三廟不毀，與親廟四而七也。”\CJKunderline{鄭玄}用此為說。惟周有七廟，二祧為\CJKunderline{文王}\CJKunderline{武王}廟也，故\CJKunderline{鄭玄}\CJKunderwave{王制}注云：“此周制。七者，太祖及\CJKunderline{文王}\CJKunderline{武王}二祧，與親廟四。太祖，后稷也。殷則六廟，契及湯與二昭二穆。夏則五廟，無太祖，\CJKunderline{禹}與二昭二穆而已。”良由不見古文，故為此謬說。此篇乃是\CJKunderwave{商書}，已云“七世之廟”，則天子立七廟，王者常禮，非獨周人始有七廟也。文武則為祖宗，不在昭穆之數，\CJKunderwave{王制}之文不得云“三昭三穆”也。劉歆、\CJKunderline{馬融}、\CJKunderline{王肅}雖則不見古文，皆以七廟為天子常禮。所言二祧者，\CJKunderline{王肅}以為高祖之父及祖也，並高祖已下共為三昭三穆耳。\CJKunderwave{喪服小記}云：“王者禘其祖之所自出，以其祖配之而立四廟。庶子王亦如之。”所以不同者，\CJKunderline{王肅}等以為受命之王是初基之王，故立四廟。“庶子王”者，謂庶子之後自外繼立，雖承正統之後，自更別立己之高祖已下之廟，猶若漢宣帝別立戾太子悼皇考廟之類也。或可庶子初基為王，亦得與嫡子同，正立四廟也。 \par}

{\noindent\shu\zihao{5}\fzkt “嗚呼”至“觀政”。正義曰：此又勸王修德以立後世之名。禮王者祖有功、宗有德，雖七世之外其廟不毀。嗚呼！七世之廟其外則猶有不毀者，可以觀知其有明德也。立德在於為政，萬夫之長能使其整齊，可以觀知其善政也。萬夫之長尚爾，況天子乎？觀王使為善政也。 \par}

後非民罔使，民非後罔事。\footnote{君以使民自尊，民以事君自生。}無自廣以狹人，匹夫匹婦，不獲自盡，民主罔與成厥功。”\footnote{上有狹人之心，則下無所自盡矣。言先盡其心，然後乃能盡其力，人君所以成功。狹，戶夾反。盡，徐子忍反，注同。}

{\noindent\shu\zihao{5}\fzkt “無自”至“厥功”。正義曰：既言君民相須，又戒王虛心待物。凡為人主，無得自為廣大，以狹小前人，勿自以所知為大，謂彼所知為小。若謂彼狹小，必待之輕薄。彼知遇薄，則意不自盡。匹夫匹婦不得自盡其意，則在下不肯親上，在上不得下情，如是則人主無與成其功也。 \par}

沃丁既葬\CJKunderline{伊尹}於亳，\footnote{沃丁，\CJKunderline{太甲}子。\CJKunderline{伊尹}既致仕老終，以三公禮葬。沃，烏毒反，徐於毒反。}\CJKunderline{咎單}遂訓\CJKunderline{伊尹}事，\footnote{訓暢其所行功德之事。作\CJKunderwave{沃丁}。\CJKunderline{咎單}，忠臣名。作此篇以戒也，亡。}

{\noindent\zhuan\zihao{6}\fzbyks 傳“\CJKunderline{沃丁}”至“禮葬”。正義曰：\CJKunderwave{世本}、\CJKunderwave{本紀}皆云“\CJKunderline{太甲}崩，子\CJKunderline{沃丁}立”，是為\CJKunderline{太甲}子也。\CJKunderline{伊尹}本是三公，上篇言其告歸，知“致仕老終，以三公禮葬”。皇甫謐云：“\CJKunderline{沃丁}八年，\CJKunderline{伊尹}卒，卒年百有餘歲。大霧三日。\CJKunderline{沃丁}葬之以天子禮，葬祀以太牢，親臨喪，以報大德。”晉文請遂，襄王不許，\CJKunderline{沃丁}不當以天子之禮葬\CJKunderline{伊尹}也。孔言三公禮葬，未必有文，要情事當然也。 \par}

{\noindent\shu\zihao{5}\fzkt “\CJKunderline{沃丁}”至“作\CJKunderline{沃丁}”。正義曰：\CJKunderline{沃丁}，殷王名也。“\CJKunderline{沃丁}既葬\CJKunderline{伊尹}”，言重其賢德，備禮而葬之。\CJKunderline{咎單}以\CJKunderline{沃丁}愛慕\CJKunderline{伊尹}，遂訓暢\CJKunderline{伊尹}之事以告\CJKunderline{沃丁}。史錄其事，作\CJKunderwave{沃丁}之篇。 \par}

\CJKunderline{伊陟}相\CJKunderline{大戊}，\footnote{伊陟，\CJKunderline{伊尹}子。\CJKunderline{太戊}，\CJKunderline{沃丁}弟之子。陟，張力反。相，息亮反。\CJKunderline{太戊}，馬云：“\CJKunderline{太甲}子。”}亳有祥，桑谷共生於朝。\footnote{祥，妖怪。二木合生，七日大拱，不恭之罰。桑，蘇臧反。谷，工木反，楮也。朝，直遙反。}\CJKunderline{伊陟}贊於\CJKunderline{巫咸}，作\CJKunderwave{咸乂}四篇。\footnote{贊，告也。\CJKunderline{巫咸}，臣名。皆亡。\CJKunderline{巫咸}，馬云：“巫，男巫也，名咸，殷之巫也。”}

{\noindent\zhuan\zihao{6}\fzbyks 傳“\CJKunderline{伊陟}”至“之子”。正義曰：“\CJKunderline{伊陟}，\CJKunderline{伊尹}子”，相傳為然。\CJKunderwave{殷本紀}云：“\CJKunderline{沃丁}崩，弟太庚立。崩，子小甲立。崩，弟雍己立。崩，弟\CJKunderline{太戊}立。”是\CJKunderline{太戊}為小甲弟，太庚之子。 \par}

{\noindent\zhuan\zihao{6}\fzbyks 傳“祥妖”至“之罰”。正義曰：\CJKunderwave{漢書·五行志}云：“凡草物之類謂之妖，自外來謂之祥。”“祥”是惡事先見之徵，故為“妖怪”也。“二木合生”謂共處生也。“七日大拱”，\CJKunderline{伏生}\CJKunderwave{書傳}有其文，或當別出餘書，則孔用之也。\CJKunderline{鄭玄}注\CJKunderwave{書傳}云：“兩手扼之曰拱。”生七日而見其大滿兩手也。\CJKunderwave{殷本紀}云“一暮大拱”，言一夜即滿拱，所聞不同，故說異也。\CJKunderwave{五行傳}曰：“貌之不恭，是謂不肅。時則有青眚之祥。”\CJKunderwave{漢書·五行志}夏侯始昌、劉向等說云：“肅，敬也。內曰恭，外曰敬。人君行己，體貌不恭，怠慢驕蹇，則不能敬。木色青，故有青眚之祥。”是言木之變怪，是貌不恭之罰。人君貌不恭，天將罰之，木怪見其徵也。皇甫謐云：“\CJKunderline{太戊}問於\CJKunderline{伊陟}，\CJKunderline{伊陟}曰：‘臣聞妖不勝德，帝之政事有闕。’白帝修德。\CJKunderline{太戊}退而佔之曰：‘桑谷野木而不合生於朝，意者朝亡乎？’\CJKunderline{太戊}懼，修先王之政，明養老之禮，三年而遠方重譯而至七十六國。”是言妖不勝德也。 \par}

{\noindent\zhuan\zihao{6}\fzbyks 傳“贊告”至“臣名”。正義曰：禮有贊者，皆以言告人，故“贊”為告也。\CJKunderwave{君奭}傳曰：“巫，氏也。”當以“巫”為氏，名“咸”。此言“臣名”者，言是臣之名號也。\CJKunderline{鄭玄}云“\CJKunderline{巫咸}謂之巫官”者，案\CJKunderwave{君奭}咸子又稱，賢父子併為大臣，必不世作巫官，故孔言“巫，氏”是也。 \par}

{\noindent\shu\zihao{5}\fzkt “\CJKunderline{伊陟}”至“四篇”。正義曰：\CJKunderline{伊陟}輔相\CJKunderline{太戊}，於亳都之內，有不善之祥，桑谷二木共生於朝。朝非生木之處，是為不善之徵，\CJKunderline{伊陟}以此桑谷之事告於\CJKunderline{巫咸}。史錄其事，作\CJKunderwave{咸乂}四篇。“乂”訓治也，言所以致妖，須治理之，故名篇為\CJKunderwave{咸乂}也。\CJKunderline{伊陟}不先告\CJKunderline{太戊}而告\CJKunderline{巫咸}者，\CJKunderwave{君奭}云：“在\CJKunderline{太戊}，時則有若\CJKunderline{巫咸}乂王家。”則咸是賢臣，能治王事，大臣見怪而懼，先共議論，而後以告君。下篇序云：“\CJKunderline{太戊}贊於\CJKunderline{伊陟}。”明先告於\CJKunderline{巫咸}，而後告\CJKunderline{太戊}。 \par}

\CJKunderline{太戊}贊於\CJKunderline{伊陟}，\footnote{告以改過自新。}作\CJKunderwave{伊陟}、\CJKunderwave{原命}。\footnote{原，臣名。\CJKunderwave{原命}、\CJKunderwave{伊陟}二篇皆亡。}

{\noindent\shu\zihao{5}\fzkt “\CJKunderline{太戊}”至“原命”。正義曰：言\CJKunderline{太戊}贊於\CJKunderline{伊陟}，惟告\CJKunderline{伊陟}，不告原也。史錄其事，而作\CJKunderwave{伊陟}、\CJKunderwave{原命}二篇，則\CJKunderline{太戊}告\CJKunderline{伊陟}，亦告原，俱以桑谷事告，故序裛以為文也。“原”是臣名而云“原命”，謂以言命原，故以“原命”名篇，猶如\CJKunderwave{冏命}、\CJKunderwave{畢命}也。 \par}

\CJKunderline{仲丁}遷於囂，\footnote{\CJKunderline{太戊}子。去亳。囂，地名。囂，五羔反。}

{\noindent\zhuan\zihao{6}\fzbyks 傳“\CJKunderline{太戊}”至“地名”。正義曰：此及下傳言\CJKunderline{仲丁}是\CJKunderline{太戊}之子，\CJKunderline{河亶甲}，\CJKunderline{仲丁}弟也。\CJKunderline{祖乙}，\CJKunderline{河亶甲}子，皆\CJKunderwave{世本}文也。\CJKunderline{仲丁}是\CJKunderline{太戊}之子，\CJKunderline{太戊}之時仍雲亳有祥，知\CJKunderline{仲丁}遷於囂去亳也。 \par}

{\noindent\shu\zihao{5}\fzkt “\CJKunderline{仲丁}遷於囂”。正義曰：此三篇皆是遷都之事，俱以君名名篇，並陳遷都之義，如\CJKunderwave{盤庚}之誥民也。發其舊都謂之“遷”，到彼新邑謂之“居”，“遷於囂”與“居相”亦事同也。以“\CJKunderline{河亶甲}”三字句長，不言“於”，其實亦是俱於相也。“圮於耿”者，孔意以為毀於相地，乃遷於耿地，其篇蓋言毀意，故序特言“圮”也。李顒云：“囂在陳留浚儀縣。”皇甫謐云：“\CJKunderline{仲丁}自亳徙囂，在河北也。或曰今河南敖倉，二說未知孰是也。”相地孔云“在河北”，蓋有文而知也。謐又以耿在河東，皮氏縣耿鄉是也。 \par}

作\CJKunderwave{仲丁}。\footnote{陳遷都之義，亡。}\CJKunderline{河亶甲}居相，\footnote{\CJKunderline{仲丁}弟。相，地名，在河北。亶，丁但反。相，息亮反，在河北，今魏郡有相縣。}作\CJKunderwave{河亶甲}。\footnote{亡。}\CJKunderline{祖乙}圮於耿，\footnote{\CJKunderline{亶甲}子。圮於相，遷於耿。河水所毀曰圮。圮，備美反，徐扶鄙反。馬云：“毀也。”}作\CJKunderwave{祖乙}。\footnote{亡。}

{\noindent\zhuan\zihao{6}\fzbyks 傳“亶甲”至“曰圮”。正義曰：孔以\CJKunderline{河亶甲}居相，\CJKunderline{祖乙}即亶甲之子，故以為圮於相地，乃遷都於耿。\CJKunderwave{釋詁}云：“圮，毀也。”故云“河水所毀曰圮”。據文“圮於耿”也，知非圮毀於耿，更遷餘處，必雲圮於相地，遷於耿者，明與其上文連。上云“遷於囂”，謂遷來向囂；“居於相”，謂居於相地，故知“圮於耿”謂遷來於耿，以文相類，故孔為此解。謂古人之言，雖尚要約，皆使言足其文，令人曉解，若圮於相，遷居於耿，經言“圮於耿”，大不辭乎？且亶甲居於相，\CJKunderline{祖乙}居耿，今為水所毀，更遷他處，故言毀於耿耳，非既毀乃遷耿也。\CJKunderwave{盤庚}云：“不常厥邑，於今五邦。”及其數之，惟有亳、囂、相、耿四處而已。知此既毀於耿，更遷一處，\CJKunderline{盤庚}又自彼處而遷於殷耳。\CJKunderwave{殷本紀}云：“\CJKunderline{祖乙}遷於邢。”馬遷所為說耳。\CJKunderline{鄭玄}云：“\CJKunderline{祖乙}又去相居耿，而國為水所毀，於是修德以御之，不復徙也。錄此篇者善其國圮毀，改政而不徙。”如鄭所言，稍為文便。但上有\CJKunderwave{仲丁}、\CJKunderwave{亶甲}，下有\CJKunderwave{盤庚}，皆為遷事，作書述其遷意，匆陽毀而不遷，序當改文見義，不應文類遷居，更以不遷為義。汲冢古文云“\CJKunderline{盤庚}自奄遷於殷”者，蓋\CJKunderline{祖乙}圮於耿，遷於奄，\CJKunderline{盤庚}自奄遷於殷，亳、囂、相、耿與此奄五邦者。此蓋不經之書，未可依信也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
