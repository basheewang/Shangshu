%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏


\part{周書}


\chapter{卷十一}


\section{泰誓上第一【偽】}

 {\noindent\zhuan\zihao{6}\fzbyks 案：孫星衍之\CJKunderwave{尚書今古文註疏}中\CJKunderwave{泰誓}與此文不同。 \par}

惟十有一年，武王伐殷。\footnote{周自虞芮質厥成，諸侯並附，以為受命之年。至九年而文王卒，武王三年服畢，觀兵孟津，以卜諸侯伐紂之心。諸侯僉同，乃退以示弱。芮，如銳反。虞、芮，二國名。僉，七廉反。}一月戊午，師渡孟津，\footnote{十三年正月二十八日，更與諸侯期而共伐紂。孟津，地名也。}作\CJKunderwave{泰誓}三篇。\footnote{渡津乃作。}


{\noindent\zhuan\zihao{6}\fzbyks 傳“周自”至“示弱”。正義曰：\CJKunderwave{武成}篇云：“我文考文王，誕膺天命，以撫方夏。惟九年，大統未集。”則文王以九年而卒也。\CJKunderwave{無逸}稱文王“享國五十年”至嗣位至卒非徒九年而已。知此十一年者，文王改稱元年，至九年而卒，至此年為十一年也。\CJKunderwave{詩}云：“虞芮質厥成。”\CJKunderwave{毛傳}稱“天下聞虞芮之訟息，歸周者四十餘國”，故知“周自虞芮質厥成，諸侯並附，以為受命之年。至九年而文王卒”，至此十一年，武王居父之喪“三年服畢”也。案\CJKunderwave{周書}云：“文王受命九年，惟暮春在鎬，召太子發作文傳。”其時猶在，但未知崩月。就如暮春即崩，武王服喪至十一年三月大祥，至四月觀兵，故今文\CJKunderwave{泰誓}亦云“四月觀兵”也。知此十一年非武王即位之年者，\CJKunderwave{大戴禮}雲“文王十五而生武王”，則武王少文王十四歲也。\CJKunderwave{禮記·文王世子}云：“文王九十七而終，武王九十三而終。”計其終年，文王崩時武王已八十三矣。八十四即位，至九十三而崩，適滿十年，不得以十三年伐紂。知此十一年者，據文王受命而數之。必繼文王年者，為其卒父業故也。緯候之書言受命者，謂有黃龍玄龜白魚赤雀負圖銜書以命人主，其言起於漢哀平之世，經典無文焉，孔時未有此說。\CJKunderwave{咸有一德}傳云：“所徵無敵謂之受天命。”此傳云：“諸侯並附，以為受命之年。”是孔解受命皆以人事為言，無瑞應也。\CJKunderwave{史記}亦以斷虞芮之訟為受命元年，但彼以文王受命七年而崩，不得與孔同耳。三年之喪，二十五月而畢，故九年文王卒，至此一年服畢。此經武王追陳前事，云：“肆予小子發，以爾友邦冢君，觀政於商。”是十一年伐殷者，止為觀兵孟津，以卜諸侯伐紂之心，言“於商”，知亦至孟津也。 \par}

{\noindent\zhuan\zihao{6}\fzbyks 傳“十三年正月”至“伐紂”。正義曰：以“一月戊午”，乃是作誓月日。經言“十三年春，大會於孟津”，又云“戊午，次於河朔”，知此“一月戊午”是十三年正月戊午日，非是十一年正月也。序不別言“十三年”，而以“一月”接“十一年”下者，序以觀兵至而即還，略而不言月日，誓則經有“年”有“春”，故略而不言“年春”，止言“一月”，使其互相足也。戊午是二十八日，以歷推而知之，據經亦有其驗。\CJKunderwave{漢書·律曆志}載舊說云：“死魄，朔也。生魄，望也。”\CJKunderwave{武成}篇說此伐紂之事云：“惟一月壬辰，旁死魄。”則壬辰近朔而非朔，是為月二日也。二日壬辰，則此月辛卯朔矣。以次數之，知戊午是二十八日也。不言“正月”而言“一月”者，以\CJKunderwave{武成}經言“一月”，故此序同之。\CJKunderwave{武成}所以稱“一月”者，\CJKunderwave{易·革卦}彖曰：“湯武革命，順乎天而應乎人。”象曰：“君子以治歷明時。”然則改正治歷，必自武王始矣。武王以殷之十二月發行，正月四日殺紂，既入商郊，始改正朔，以殷之正月為周之二月。其初發時猶是殷之十二月，未為周之正月，改正在後，不可追名為“正月”，以其實是周之一月，故史以“一月”名之。顧氏以為“古史質，或雲正月，或雲一月，不與\CJKunderwave{春秋}正月同”，義或然也。\CJKunderwave{易緯}稱“文王受命，改正朔，布王號於天下”。\CJKunderline{鄭玄}依而用之，言文王生稱王，已改正。然天無二日，民無二王，豈得殷紂尚在而稱周王哉？若文王身自稱王，已改正朔，則是功業成矣，武王何得雲“大勳未集”，欲卒父業也？\CJKunderwave{禮記大傳}云：“牧之野，武王之大事也。既事而退，追王大王亶父、王季歷、文王昌。”是追為王，何以得為文王身稱王，已改正朔也？\CJKunderwave{春秋}“王正月”謂周正月也，\CJKunderwave{公羊傳}曰：“王者孰謂？謂文王。”其意以正為文王所改。\CJKunderwave{公羊傳}漢初俗儒之言，不足以取正也。\CJKunderwave{春秋}之“王”，自是當時之王，非改正之王。晉世有王愆期者，知其不可，注\CJKunderwave{公羊}以為春秋制，文王指\CJKunderline{孔子}耳，非周昌也。\CJKunderwave{文王世子}稱武王對文王云：“西方有九國焉，群王其終撫諸。”呼文王為“王”，是後人追為之辭，其言未必可信，亦非實也。 \par}

{\noindent\zhuan\zihao{6}\fzbyks 傳“渡津乃作”。正義曰：“孟”者，河北地名，\CJKunderwave{春秋}所謂“向盟”是也。於孟地置津，謂之“孟津”，言師渡孟津，乃作\CJKunderwave{泰誓}，知三篇皆“渡津乃作”也。然則中篇獨言“戊午，次於河朔”者，三篇皆河北乃作，分為三篇耳。上篇未次時作，故言“十三年春”。中篇既次乃作，故言“戊午”之日。下篇則明日乃作，言“時厥明”。各為首引，故文不同耳。\CJKunderwave{尚書}遭秦而亡，漢初不知篇數，武帝時有太常蓼侯孔臧者，安國之從兄也，與安國書云：“時人惟聞\CJKunderwave{尚書}二十八篇，取象二十八宿，謂為信然，不知其有百篇也。”然則漢初惟有二十八篇，無\CJKunderwave{泰誓}矣。後得偽\CJKunderwave{泰誓}三篇，諸儒多疑之。馬融\CJKunderwave{書序}曰：“\CJKunderwave{泰誓}後得，案其文似若淺露。又云：‘八百諸侯，不召自來，不期同時，不謀同辭。’及‘火復於上，至於王屋，流為雕，至五，以谷俱來。’舉火神怪，得無在子所不語中乎？又\CJKunderwave{春秋}引\CJKunderwave{泰誓}曰：‘民之所欲，天必從之。’\CJKunderwave{國語}引\CJKunderwave{泰誓}曰：‘朕夢協朕卜，襲於休祥，戎商必克。’\CJKunderwave{孟子}引\CJKunderwave{泰誓}曰：‘我武惟揚，侵於之疆，取彼兇殘，我伐用張，於湯有光。’\CJKunderwave{孫卿}引\CJKunderwave{泰誓}曰：‘獨夫受。’\CJKunderwave{禮記}引\CJKunderwave{泰誓}曰：‘予克受，非予武，惟朕文考無罪。受克予，非朕文考有罪，惟予小子無良。’今文\CJKunderwave{泰誓}，皆無此語。吾見書傳多矣，所引\CJKunderwave{泰誓}而不在\CJKunderwave{泰誓}者甚多，弗復悉記，略舉五事以明之亦可知矣。”王肅亦云：“\CJKunderwave{泰誓}近得，非其本經。”馬融惟言後得，不知何時得之。\CJKunderwave{漢書}婁敬說高祖云：“武王伐紂，不期而會盟津之上者八百諸侯。”偽\CJKunderwave{泰誓}有此文，不知其本出何書也。武帝時董仲舒對策云：“\CJKunderwave{書}曰：‘白魚入於王舟，有火入於王屋，流為烏。周公曰：“復哉！復哉！”’”今引其文，是武帝之時已得之矣。李顒集註\CJKunderwave{尚書}，於偽\CJKunderwave{泰誓}篇每引“孔安國曰”，計安國必不為彼偽書作傳，不知顒何由為此言。梁王兼而存之，言“本有兩\CJKunderwave{泰誓}，古文\CJKunderwave{泰誓}伐紂事，聖人選為\CJKunderwave{尚書}。今文\CJKunderwave{泰誓}觀兵時事，別錄之以為\CJKunderwave{周書}”，此非辭也。彼偽書三篇，上篇觀兵時事，中下二篇亦伐紂時事，非盡觀兵時事也。且觀兵示弱即退，復何誓之有？設有其誓，不得同以\CJKunderwave{泰誓}為篇名也。 \par}

{\noindent\shu\zihao{5}\fzkt “惟十”至“三篇”。正義曰：惟文王受命十有一年，武王服喪既畢，舉兵伐殷，以卜諸侯伐紂之心。雖諸侯僉同，乃退以示弱。至十三年紂惡既盈，乃復往伐之。其年一月戊午之日，師渡孟津，王誓以戒眾。史敘其事，作\CJKunderwave{泰誓}三篇。 \par}

泰誓\footnote{大會以誓眾。}

{\noindent\shu\zihao{5}\fzkt 傳“大會以示眾”。正義曰：經云：“大會於孟津”，知名曰\CJKunderwave{泰誓}者，其“大會以示眾”也。王肅云：“武王以大道誓眾。”肅解彼偽文，故說謬耳。\CJKunderwave{湯誓}指湯為名，此不言“武誓”而別立名者，以武誓非一，故史推義作名\CJKunderwave{泰誓}，見大會也。\CJKunderwave{牧誓}舉戰地，時史意也。顧氏以為：“泰者，大之極也。猶如天子諸侯之子曰太子，天子之卿曰太宰，此會中之大，故稱\CJKunderwave{泰誓}也。” \par}

惟十有三年春，大會於孟津。\footnote{三分二諸侯，及諸戎狄。此周之孟春。“惟十有三年春”或作“十有一年”，後人妄看序文輒改之。}

{\noindent\zhuan\zihao{6}\fzbyks 傳“三分”至“孟春”。正義曰：\CJKunderwave{論語}稱“三分天下有其二”，中篇言“群后以師畢會”，則周之所有諸國皆集。\CJKunderwave{牧誓}所呼有“庸、蜀、羌、髳、微、盧、彭、濮人”，知此大會，謂三分有二之諸侯及諸戎狄皆會也。序言“一月”，知此春是“周之孟春”，謂建子之月也。知者案\CJKunderwave{三統曆}以殷之十二月武王發師，至二月甲子咸劉商王紂，彼十二月即周之正月建子之月也。 \par}

{\noindent\shu\zihao{5}\fzkt “惟十”至“孟津”。正義曰：此三篇俱是孟津之上大告諸國之君，而發首異者，此見大會誓眾，故言“大會於孟津”；中篇徇師而誓，故言“以師畢會”；下篇王更徇師，故言“大巡六師”，皆史官觀事而為作端緒耳。 \par}

王曰：“嗟！我友邦冢君，越我御事庶士，明聽誓。\footnote{冢，大。御，治也。友諸侯，親之。稱大君，尊之。下及我治事眾士，大小無不皆明聽誓。}

{\noindent\zhuan\zihao{6}\fzbyks 傳“冢大”至“聽誓”。正義曰：“冢，大”，\CJKunderwave{釋詁}文。侍御是治理之事，故通訓“御”為治也。同志為“友”，天子友諸侯，親之也。\CJKunderwave{牧誓}傳曰：“言志同滅紂。”令總呼國君皆為大君，尊之也。“下及治事眾士”，謂國君以外卿大夫及士諸掌事者。“大小無不皆明聽誓”，自士以上皆總戒之也。 \par}

惟天地萬物父母，惟人萬物之靈。\footnote{生之謂父母。靈，神也。天地所生，惟人為貴。}

{\noindent\zhuan\zihao{6}\fzbyks 傳“生之”至“為貴”。正義曰：萬物皆天地生之，故謂天地為父母也。\CJKunderwave{老子}云：“神得一以靈。”“靈”、“神”是一，故“靈”為神也。\CJKunderwave{禮運}云：“人者天地之心，五行之端也，食味別聲被色而生者也。”言人能兼此氣性，餘物則不能然。故\CJKunderwave{孝經}云：“天地之性人為貴。”此經之意，天地是萬物之父母，言天地之意，欲養萬物也。人是萬物之最靈，言其尤宜長養也。紂違天地之心而殘害人物，故言此以數之，與下句為首引也。 \par}

亶聰明，作元后，元后作民父母。\footnote{人誠聰明，則為大君，而為眾民父母。亶，丁但反。}今商王受，弗敬上天，降災下民。沈湎冒色，敢行暴虐，\footnote{沈湎嗜酒，冒亂女色，敢行酷暴，虐殺無辜。湎，面善反。冒，莫報反，注下同。嗜，市志反，\CJKunderwave{切韻}常利反。酷，苦毒反。}

{\noindent\shu\zihao{5}\fzkt 傳“沈湎”至“無辜”。正義曰：人被酒困，若沈於水，酒變其色，湎然齊同，故“沈湎”為嗜酒之狀。“冒”訓貪也，亂女色，荒也。“酷”解經之“暴”，“殺”辭經之“虐”，皆果敢為之。案\CJKunderwave{說文}云：“酷，酒厚味也。”酒味之厚必嚴烈，人之暴虐與酒嚴烈同，故謂之“酷”。 \par}

罪人以族，官人以世，\footnote{一人有罪，刑及父母兄弟妻子，言淫濫。官人不以賢才，而以父兄，所以政亂。}

{\noindent\zhuan\zihao{6}\fzbyks 傳“一人”至“政亂”。正義曰：秦政酷虐，有三族之刑，謂非止犯者之身，乃更上及其父，下及其子。經言“罪人以族”，故以三族解之。父母，前世也；兄弟及妻，當世也；子孫，後世也。一人有罪，刑及三族，言淫濫也。古者臣有大功，乃得繼世在位。而紂之官人，不以賢才，而以父兄，已濫受寵，子弟頑愚亦用，不堪其職，所以政亂。“官人以世”，惟當用其子耳，而傳兼言“兄”者，以紂為惡，或當因兄用弟，故以“兄”協句耳。 \par}

惟宮室、臺榭、陂池、侈服，以殘害於爾萬姓。\footnote{土高曰臺，有木曰榭，澤障曰陂，停水曰池，侈謂服飾過制。言匱民財力為奢麗。榭，\CJKunderwave{爾雅}云：“有木曰榭。”本又作謝。陂，彼皮反。障，之亮反。匱，其愧反。}

{\noindent\zhuan\zihao{6}\fzbyks 傳“土高”至“奢麗”。正義曰：\CJKunderwave{釋宮}云：“宮謂之室，室謂之宮。”李巡曰：“所以古今通語，明實同而兩名。”此傳不解“宮室”，義當然也。\CJKunderwave{釋宮}又云：“闍謂之臺。有木者謂之榭。”李巡曰：“臺積土為之，所以觀望也。臺上有屋謂之榭。”又云：“無室曰榭，四方而高曰臺。”孫炎曰：“榭但有堂也。”郭璞曰：“榭即今之堂堭也。”然則榭是臺上之屋，歇前無室，今之廳是也。\CJKunderwave{詩}云：“彼澤之陂。”\CJKunderwave{毛傳}云：“陂，澤障也。”障澤之水，使不流溢謂之“陂”，停水不流謂之“池”。“侈”亦奢也，謂依服採飾過於制度，言匱竭民之財力為奢麗也。顧氏亦云：“華侈服飾。”二劉以為宮室之上而加侈服。據孔傳雲“服飾過制”，即謂人之服飾，二劉之說非也。\CJKunderwave{殷本紀}云：“紂厚賦稅以實鹿臺之錢，而盈巨橋之粟。益收狗馬奇物，充牣宮室。益廣沙丘苑臺，多聚野獸飛鳥置其中。大聚樂戲於沙丘，以酒為池，懸肉為林，使男女倮相逐其間。”說紂奢侈之事，書傳多矣。 \par}

焚炙忠良，刳剔孕婦。\footnote{忠良無罪焚炙之，懷子之婦刳剔視之。言暴虐。刳，口胡反。剔，他歷反。孕，以證反，徐養證反。}

{\noindent\zhuan\zihao{6}\fzbyks 傳“忠良”至“暴虐”。正義曰：“焚炙”俱燒也，“刳剔”謂割剝也。\CJKunderwave{說文}云：“刳，刲也。”今人去肉至骨謂之“剔去”，是則亦\CJKunderwave{剔}之義也。武王以此數紂之惡，必有忠良被炙，孕婦被刳，不知其姓名為誰也。\CJKunderwave{殷本紀}云，紂為長夜之飲。時諸侯或叛，妲己以為罰輕，紂欲重刑，乃為熨斗，以火燒之然，使人舉輒爛其手，不能勝。紂怒，乃更為銅柱，以膏塗之，亦加於炭火之上，使有罪者緣之，足滑跌墜入中。紂與妲己以為大樂，名曰炮烙之刑。是紂焚炙之事也。後文王獻洛西之地，赤壤之田方千里，請紂除炮烙之刑，紂許之。皇甫謐作\CJKunderwave{帝王世紀}亦云然。謐又云：“紂剖比干妻，以視其胎。”即引此為“刳剔孕婦”也。 \par}

皇天震怒，命我文考，肅將天威，大勳未集。\footnote{言天怒紂之惡，命文王敬行天罰，功業未成而崩。}肆予小子發，以爾友邦冢君，觀政於商。\footnote{父業未就之故，故我與諸侯觀紂政之善惡。謂十一年自孟津還時。}惟受罔有悛心，乃夷居弗事上帝神祗，遺厥先宗廟弗祀。\footnote{悛，改也，言紂縱惡無改心，平居無故廢天地百神宗廟之祀。慢之甚。悛，七全反。}

{\noindent\zhuan\zihao{6}\fzbyks 傳“悛改”至“之甚”。正義曰：\CJKunderwave{左傳}稱“長惡不悛”，“悛”是退前創改之義，故為改也。觀政於商，計當恐怖，言紂縱惡無改悔之心，平居無故不事神祗，是紂之大惡。“上帝”，舉其尊者，謂諸神悉皆不事，故傳言“百神”以該之。“不事”亦是“不祀”，別言“遺厥先宗廟弗祀”，遺棄祖父，言其慢之甚也。 \par}

犧牲粢盛，既於兇盜。\footnote{兇人盡盜食之，而紂不罪。粢音諮，黍稷曰粢。盛音成，在器曰盛。}乃曰：‘吾有民有命。’罔懲其侮。\footnote{紂言：“吾所以有兆民，有天命。”故群臣畏罪不爭，無能止其慢心。懲，直承反。爭，爭鬥之爭。}天佑下民，作之君，作之師。\footnote{言天佑助下民，為立君以政之，為立師以教之。為，於偽反。}惟其克相上帝，寵綏四方。\footnote{當能助天寵安天下。相，息亮反。}有罪無罪，予曷敢有越厥志？\footnote{越，遠也。言己志欲為民除惡，是與否，不敢遠其志。否，方有反。}

{\noindent\zhuan\zihao{6}\fzbyks 傳“言天”至“教之”。正義曰：眾民不能自治，立君以治之。立君治民，乃是天意，言天佑助下民為立君也。治民之謂“君”，教民之謂“師”，君既治之，師又教之，故言“作之君，作之師”，“師”謂君與民為師，非謂別置師也。 \par}

{\noindent\zhuan\zihao{6}\fzbyks 傳“當能”至“天下”。正義曰：天愛下民，為立君立師者，當能佑助天意，寵安天下，不奪民之財力，不妄非理刑殺，是助天寵愛民也。 \par}

{\noindent\zhuan\zihao{6}\fzbyks 傳“越遠”至“其志”。正義曰：“越”者，逾越超遠之義，故為遠也。武王伐紂，內實為民除害，外則以臣伐君，故疑其有罪與無罪。“言己志欲為民除害，無問是之與否，不敢遠其志”，言己本志欲伐，何敢遠本志，舍而不伐也？ \par}

{\noindent\shu\zihao{5}\fzkt “天佑”至“厥志”。正義曰：已上數紂之罪，此言伐紂之意。上天佑助下民，不欲使之遭害，故命我為之君上，使臨政之；為之師保，使教誨之。為人君為人師者，天意如此，不可違天。我今惟其當能佑助上，天寵安四方之民，使民免於患難。今紂暴虐，無君師之道，故今我往伐之。不知伐罪之事，為有罪也？為無罪也？不問有罪無罪，志在必伐，我何敢有遠其本志而不伐之？ \par}

“同力度德，同德度義。\footnote{力鈞則有德者勝，德鈞則秉義者強。揆度優劣，勝負可見。度，徒洛反，下注同。}

{\noindent\zhuan\zihao{6}\fzbyks 傳“力鈞”至“可見”。正義曰：“德”者得也，自得於心。“義”者宜也，動合自宜。但德在於身，故言“有德”；義施於行，故言秉執。武王志在養民，動為除害，有君人之明德，執利民之大義，與紂無者為敵，雖未交兵，揆度優劣，勝負可見。示以必勝之道，令士眾勉力而戰也。 \par}

受有臣億萬，惟億萬心。\footnote{人執異心，不和諧。億，十萬曰億。}予有臣三千，惟一心。\footnote{三千一心，言欲同。}商罪貫盈，天命誅之。予弗順天，厥罪惟鈞。\footnote{紂之為惡，一以貫之，惡貫已滿，天畢其命。今不誅紂，則為逆天，與紂同罪。貫，古亂反。}

{\noindent\zhuan\zihao{6}\fzbyks 傳“紂之”至“同罪”。正義曰：紂之為惡，如物在繩索之貫，一以貫之，其惡貫已滿矣。物極則反，天下欲畢其命，故上天命我誅之。今我不誅紂，則是逆天之命，無恤民之心，是我與紂同罪矣。猶如\CJKunderwave{律}“故縱者與同罪”也。 \par}

予小子夙夜祗懼，受命文考，類於上帝，宜於冢土，以爾有眾，厎天之罰。\footnote{祭社曰宜。冢土，社也。言我畏天之威，告文王廟，以事類告天祭社，用汝眾致天罰於紂。類，師祭名。冢，中勇反。厎，之履反。}

{\noindent\zhuan\zihao{6}\fzbyks 傳“祭社”至“於紂”。正義曰：\CJKunderwave{釋天}引\CJKunderwave{詩}云：“乃立冢土，戎醜攸行。”即云：“起大事，動大眾，必先有事乎社而後出，謂之宜。”孫炎曰：“宜，求見福祐也。”是“祭社曰宜”。“冢”訓大也，社是土神，故“冢土，社也”。\CJKunderwave{毛詩傳}云：“冢土，大社也。”“受命文考”是告廟以行，故為“告文王廟”也。\CJKunderwave{毛詩}云：“天子將出，類乎上帝，宜乎社，造乎禰。”此“受命文考”即是“造乎禰”也。\CJKunderwave{王制}以神尊卑為次，故先言“帝”、“社”，後言“禰”，此以廟是己親，若言家內私義，然後告天，故先言“受命文考”，而後言“類於上帝”。\CJKunderwave{舜典}“類於上帝”傳云：“告天及五帝。”此“以事類告天”，亦當如彼也。罰紂是天之意，故“用汝眾致天罰於紂”也。 \par}

天矜於民，民之所欲，天必從之。\footnote{矜，憐也。言天除惡樹善與民同。從，才容反。}爾尚弼予一人，永清四海。\footnote{穢惡除，則四海長清。}時哉弗可失！”\footnote{言今我伐紂，正是天人合同之時，不可違失。}

\section{泰誓中第二【偽】}


惟戊午，王次於河朔。\footnote{次，止也。戊午渡河而誓，既誓而止於河之北。}

{\noindent\zhuan\zihao{6}\fzbyks 傳“次止”至“之北”。正義曰：“次”是止舍之名，\CJKunderwave{穀梁傳}亦云：“次，止也。”序雲“一月戊午，師渡孟津”，則師以戊午日渡也。此戊午日次於河朔，則是師渡之日次止也。上篇是渡河而誓，未及止舍而先誓之，此“次於河朔”者，是“既誓而止於河之北”也。莊三年\CJKunderwave{左傳}例云：“凡師一宿為舍，再宿為信，過宿為次。”此“次”直取止舍之義，非\CJKunderwave{春秋}三日之例也。何則？商郊去河四百餘里，戊午渡河，甲子殺紂，相去才六日耳。是今日次訖又誓，明日誓訖即行，不容三日止於河旁也。 \par}

群后以師畢會，\footnote{諸侯盡會次也。}王乃徇師而誓。曰：“嗚呼！西土有眾，咸聽朕言。\footnote{徇，循也。武王在西，故稱西土。徇，似俊反，\CJKunderwave{字詁}云：“徇，巡也。”}

{\noindent\zhuan\zihao{6}\fzbyks 傳“徇循”至“西土”。正義曰：\CJKunderwave{說文}云：“徇，疾也。循，行也。”“徇”是疾行之意，故以“徇”為循也。下篇“大巡六師”，義亦然也。此誓總戒眾軍，武王國在西偏，此師皆從西而來，故稱“西土”。 \par}

我聞吉人為善，惟日不足。兇人為不善，亦惟日不足。\footnote{言吉人竭日以為善，兇人亦竭日以行惡。竭，苦曷反，又苦蓋反。}今商王受，力行無度，\footnote{行無法度，竭日不足，故曰力行。}播棄黎老，暱比罪人。\footnote{鮐背之耇稱黎老，布棄不禮敬。暱近罪人，謂天下逋逃之小人。黎，力私反，又力兮反。暱，女乙反。比，毗志反。鮐，他來反，又音怡，魚名。逋，布吳反。}

{\noindent\zhuan\zihao{6}\fzbyks 傳“鮐背”至“小人”。正義曰：\CJKunderwave{釋詁}云：“鮐背、耇、老，壽也。”舍人曰：“鮐背，老人氣衰，皮膚消瘠，背若鮐魚也。”孫炎曰：“耇，面凍梨色似浮垢也。”然則老人背皮似鮐，面色似梨，故“鮐背之耇”稱“梨老”。傳以“播”為布。布者，遍也，言遍棄之，不禮敬也。“暱，近”，\CJKunderwave{釋詁}文。孫炎曰：“暱，親近也。”\CJKunderwave{牧誓}數紂之罪云：“四方之多罪逋逃，是崇是長，是信是使。”知紂所親近罪人，“謂天下逋逃之小人”也。 \par}

淫酗肆虐，臣下化之，\footnote{過酗縱虐，以酒成惡，臣下化之。言罪同。酗，況付反。}

{\noindent\zhuan\zihao{6}\fzbyks 傳“過酗”至“罪同”。正義曰：“酗”是酒怒，“淫酗”共文，則“淫”非女色，故以“淫”為過，言飲酒過多也。“肆”是放縱之意，酒過則酗，縱情為虐。以酒成此暴虐之惡，臣下化而為之，由紂惡而臣亦惡，言君臣之罪同也。 \par}

朋家作仇，脅權相滅。無辜籲天，穢德彰聞。\footnote{臣下朋黨，自為仇怨，脅上權命，以相誅滅。籲，呼也。民皆呼天告冤無辜，紂之穢德彰聞天地。言罪惡深。脅，虛業反。籲音喻。穢，於廢反。}

{\noindent\zhuan\zihao{6}\fzbyks 傳“臣下”至“惡深”。正義曰：“脅上”謂紂既昏迷，朝無綱紀，奸宄之臣，脅於在下，假用在上之權命，脅之更相誅滅也。 \par}

{\noindent\shu\zihao{5}\fzkt “朋家”至“彰聞”。正義曰：小人好忿，天性之常，化紂淫酗，怨怒無已。臣下朋黨，共為一家，與前人並作仇敵，脅上權命，以相滅亡。無罪之人，怨嗟呼天，紂之穢惡之德，彰聞天地。言其罪惡深也。 \par}

“惟天惠民，惟闢奉天。\footnote{言君天下者當奉天以愛民。闢，必亦反。}

有夏桀，弗克若天，流毒下國。\footnote{桀不能順天，流毒虐於下國萬民。言兇害。}天乃佑命\CJKunderline{成湯}，降黜夏命。\footnote{言天助湯命，使下退桀命。}惟受罪浮於桀。\footnote{浮，過。}

{\noindent\zhuan\zihao{6}\fzbyks 傳“浮過”。正義曰：物在水上謂之浮，“浮”者高之意，故為過也。桀罪已大，紂又過之，言紂惡之甚，故下句說其過桀之狀。案\CJKunderwave{夏本紀}及\CJKunderwave{帝王世紀}云：“諸侯叛桀，關龍逢引皇圖而諫，桀殺之。\CJKunderline{伊尹}諫桀，桀曰：‘天之有日，如吾之有民，日亡吾乃亡矣。’”是桀亦“賊虐諫輔，謂己有天命”。而云過於桀者，\CJKunderwave{殷本紀}云：“紂剖比干觀其心”，桀殺龍逢，無剖心之事；又桀惟比之於日，紂乃詐命於天；又紂有炮烙之刑，又有刳胎斮脛之事，而桀皆無之，是紂罪過於桀也。 \par}

剝喪元良，賊虐諫輔。\footnote{剝，傷害也。賊，殺也。元，善之長。良，善。以諫輔紂，紂反殺之。喪，息浪反。長，丁丈反。}

{\noindent\zhuan\zihao{6}\fzbyks 傳“剝傷”至“殺之”。正義曰：\CJKunderwave{說文}云：“剝，裂也，一曰剝，割也。”裂與割俱是傷害之義也。殺人謂之“賊”，故“賊”為殺也。“元者，善之長”，\CJKunderwave{易}文言文。“良”之為善，書傳通訓也。“元良”俱善而雙舉之者，言其剝喪善中之善，為害大也。“以諫輔紂，紂反殺之”，即比干是也。上篇言“焚炙忠良”，與此經相類而復言此者，以殺害人為惡之大，故重陳之也。 \par}

謂己有天命，謂敬不足行，謂祭無益，謂暴無傷。\footnote{言紂所以罪過於桀。己音紀。}厥監惟不遠，在彼夏王。\footnote{其視紂罪，與桀同辜。言必誅之。}

{\noindent\zhuan\zihao{6}\fzbyks 傳“其視”至“誅之”。正義曰：紂罪過於桀，而言“與桀同辜”者，罪不過死，合死之罪同，言必誅也。 \par}

天其以予乂民，\footnote{用我治民。當除惡。}朕夢協朕卜，襲於休祥，戎商必克。\footnote{言我夢與卜俱合於美善，以兵誅紂必克之佔。}

{\noindent\zhuan\zihao{6}\fzbyks 傳“言我”至“之佔”。正義曰：夢者事之祥，人之精爽先見者也。吉凶或有其驗，聖王採而用之。我卜伐紂得吉，夢又戰勝。\CJKunderwave{禮記}稱“卜筮不相襲”，“襲”者，重合之義。訓“戎”為兵。夢卜俱合於美，是“以兵誅紂必克之佔”也。聖人逆知來物，不假夢卜，言此以強軍人之意耳。\CJKunderwave{史記·周本紀}云：“武王伐紂，卜，龜兆不吉，群公皆懼，惟太公強之。”太公\CJKunderwave{六韜}云：“卜戰，龜兆焦，筮又不吉，太公曰：‘枯骨朽蓍，不逾人矣。’”彼言“不吉”者，\CJKunderwave{六韜}之書，後人所作，\CJKunderwave{史記}又採用\CJKunderwave{六韜}，好事者妄矜太公，非實事也。 \par}

受有億兆夷人，離心離德。\footnote{平人，凡人也。雖多而執心用德不同。}

{\noindent\zhuan\zihao{6}\fzbyks 傳“平人”至“不同”。正義曰：昭二十四年\CJKunderwave{左傳}此文，服虔、杜預以“夷人”為夷狄之人。即如彼言，惟雲“億兆夷人”，則受率其旅若林，即曾無華夏人矣？故傳訓“夷”為平，平人為凡人，言其智慮齊，識見同。人數雖多，執心用德不同。“心”謂謀慮，“德”謂用行，智識既齊，各欲申意，故“心德不同”也。 \par}

予有亂臣十人，同心同德。\footnote{我治理之臣雖少而心德同。十人，周公旦、召公奭、太公望、畢公、榮公、太顛、閎夭、散宜生、南宮适及文母。治，直吏反。}

{\noindent\zhuan\zihao{6}\fzbyks 傳“我治”至“德同”。正義曰：\CJKunderwave{釋詁}云：“亂，治也。”故謂我治理之臣有十人也。十人皆是上智，咸識周是殷非，故人數雖少而心能同。同佐武王，欲共滅紂也。\CJKunderwave{論語}引此云：“予有亂臣十人。”而\CJKunderline{孔子}論之有一婦人焉，則十人之內其一是婦人，故先儒\CJKunderline{鄭玄}等皆以十人為文母、周公、太公、召公、畢公、榮公、太顛、宏夭、散宜生、南宮括也。 \par}

雖有周親，不如仁人。\footnote{周，至也。言紂至親雖多，不如周家之少仁人。}

{\noindent\zhuan\zihao{6}\fzbyks 傳“周至”至“仁人”。正義曰：\CJKunderwave{詩毛傳}亦以“周”為至，相傳為此訓也。武王三分天下有其二，則紂黨不多於周。但辭有激發，旨有抑揚，欲明多惡不如少善，故言“紂至親雖多，不如周家之少仁人”也。 \par}

“天視自我民視，天聽自我民聽。\footnote{言天因民以視聽，民所惡者天誅之。惡，烏路反，一音如字。}百姓有過，在予一人。\footnote{己能無惡於民，民之有過，在我教不至。}

{\noindent\shu\zihao{5}\fzkt “百姓有過，在予一人”。正義曰：言此者，以上雲民之所惡，天必誅之，己今有善，不為民之所惡，天必佑我。令教化百姓，若不教百姓，使有罪過，實在我一人之身。此“百姓”與下“百姓懍懍”，皆謂天下眾民也。 \par}

今朕必往，我武惟揚，侵於之疆，\footnote{揚，舉也。言我舉武事，侵入紂郊疆伐之。疆，居良反。}取彼兇殘，我伐用張，於湯有光。\footnote{桀流毒天下，湯黜其命。紂行兇殘之德，我以兵取之。伐惡之道張設，比於湯又有光明。}

{\noindent\zhuan\zihao{6}\fzbyks 傳“揚舉”至“伐之”。正義曰：\CJKunderwave{文王世子}論舉賢之法云：“或以事舉，或以言揚。”是“揚”、“舉”義同，故“揚”為舉也。於時猶在河朔，將欲行適商都，言我舉武事，侵入紂之郊疆，往伐之也。\CJKunderwave{春秋}之例有：“鐘鼓曰伐，無曰侵。”此實伐也，言“往侵”者，“侵”是入之意，非如\CJKunderwave{春秋}之例無鐘鼓也。 \par}

{\noindent\shu\zihao{5}\fzkt “今朕”至“有光”。正義曰：既與天下為任，則當為之除害，今我必往伐紂。我之武事惟於此舉之，侵紂之疆境，取彼為兇殘之惡者。若得取而殺之，是我伐兇惡之事用張設矣。湯惟放逐，我能擒取，是比於湯又益有光明。 \par}

勖哉，夫子！罔或無畏，寧執非敵。\footnote{勖，勉也。夫子謂將士。無敢有無畏之心，寧執非敵之志，伐之則克矣。將，子匠反，下篇注同。}

{\noindent\zhuan\zihao{6}\fzbyks 傳“勖勉”至“克矣”。正義曰：“勖，勉”，\CJKunderwave{釋詁}文。呼將士而誓之，知“夫子”是將士也。\CJKunderwave{老子}云：“禍莫大於輕敵。”故今將士“無敢有無畏之心”，令其必以前敵為可畏也。\CJKunderwave{論語}稱：“子路曰：‘子行三軍則誰與？’\CJKunderline{孔子}曰：‘必也臨事而懼。’”令軍士等不欲發意輕前人，寧執非敵之志，恐彼強多，非我能敵，執此志以伐之，則當克矣。 \par}

{\noindent\shu\zihao{5}\fzkt “勖哉”至“非敵”。正義曰：取得紂則功多於湯，宜勉力哉！“夫子”，將士等。呼將士令勉力也。以兵伐人，當臨事而懼，汝將土等無敢有無畏輕敵之心，寧執守似前人之強，非己能敵之志以伐之，如是乃可克矣。 \par}

百姓懍懍，若崩厥角。\footnote{言民畏紂之虐，危懼不安，若崩摧其角，無所容頭。○懍，力甚反。}

{\noindent\zhuan\zihao{6}\fzbyks 傳“言民”至“容頭”。正義曰：“懍懍”是怖懼之意，言民畏紂之虐，危懼不安，其志懍懍然。以畜獸為喻，民之怖懼若似畜獸崩摧其頭角然，無所容頭。顧氏云：“常如人之慾崩其角也，言容頭無地。”隱三年\CJKunderwave{穀梁傳}曰：“高曰崩，頭角之稱崩，體之高也。” \par}

嗚呼！乃一德一心，立定厥功，惟克永世。”\footnote{汝同心立功，則能長世以安民。}

\section{泰誓下第三【偽】}


時厥明，王乃大巡六師，明誓眾士。\footnote{是其戊午明日，師出以律，三申令之，重難之義。眾士，百夫長已上。○令，力政反。重，直用反。長，丁丈反。已音以。上，時掌反。}

{\noindent\zhuan\zihao{6}\fzbyks 傳“是其”至“已上”。正義曰：上篇未次而誓，故略言“大會”。中篇既次乃誓，為文稍詳，故言“以師畢會”。此篇最在其後，為文亦詳，故言“大巡六師”。巡繞周遍大其事，故稱“大”也。“師”者，眾也。天子之行，通以六師為言。於時諸侯盡會，其師不啻六也。“師出以律”，\CJKunderwave{易·師卦}初六爻辭也。“律”，法也。行師以法，即誓敕賞勸是也。禮成於三，故為三篇之誓。三度申重號令，為重慎艱難之義也。\CJKunderwave{孫子兵法}“三令五申之”，此誓三篇，亦為三令之事也。\CJKunderwave{牧誓}王所呼者，從上而下，至“百夫長”而止，知此“眾士”是“百夫長已上”也。 \par}

王曰：“嗚呼！我西土君子，天有顯道，厥類惟彰。\footnote{言天有明道，其義類惟明，言王所宜法則。}

{\noindent\zhuan\zihao{6}\fzbyks 傳“言天”至“法則”。正義曰：\CJKunderwave{孝經}云：“則天之明。”昭二十五年\CJKunderwave{左傳}云：“以象天明。”是治民之事，皆法天之道。天有尊卑之序，人有上下之節，三正五常，皆在於天，有其明道，此天之明道。“其義類惟明”，言明白可效，王者所宜法則之。將言商王不法天道，故先標二句於前。其下乃述商王違天之事，言其罪宜誅也。 \par}

今商王受，狎侮五常，荒怠弗敬。\footnote{輕狎五常之教，侮慢不行，大為怠惰，不敬天地神明。○惰，徒臥反。}

{\noindent\zhuan\zihao{6}\fzbyks 傳“輕狎”至“神明”。正義曰：\CJKunderline{鄭玄}\CJKunderwave{論語注}云：“狎，慣忽之。”言慣見而忽也，意與“侮”同，傳因文重而分之。“五常”即五典，謂父義、母慈、兄友、弟恭、子孝，五者人之常行，法天明道為之。輕狎五常之教，侮慢而不遵行之，是違天顯也。訓“荒”為大，大為怠惰。“不敬”謂“不敬天地神明”也。上篇雲“不事上帝神祇”，知此“不敬天地神明”也。\CJKunderwave{禮}云：“毋不敬。”傳舉“天地”以言，明每事皆不敬也。 \par}

自絕於天，結怨於民。\footnote{不敬天，自絕之。酷虐民，結怨之。}斮朝涉之脛，剖賢人之心，\footnote{冬月見朝涉水者，謂其脛耐寒，斬而視之。比干忠諫，謂其心異於人，剖而觀之。酷虐之甚。○斮，側略反，又士略反。朝，陟遙反。脛，戶定反。剖，普口反。耐，乃代反。}

{\noindent\zhuan\zihao{6}\fzbyks 傳“冬月”至“之甚”。正義曰：\CJKunderwave{釋器}云：“魚曰斮之。”樊光云：“斮，斫也。”\CJKunderwave{說文}云：“斮，斬也。”斬朝涉水之脛，必有所由，知冬月見朝涉水者，謂其脛耐寒，疑其骨髓有異，斬而視之。其事或當有所出也。\CJKunderwave{殷本紀}云：“微子既去，比干曰：‘為人臣者，不得不以死爭。’乃強諫。紂怒曰：‘吾聞聖人心有七竅。’遂剖比干，觀其心。”是紂謂比干心異於人，剖而觀之。言酷虐之甚。 \par}

作威殺戮，毒痡四海。\footnote{痡，病也。言害所及遠。○痡，徐音敷，又普吳反。}

{\noindent\zhuan\zihao{6}\fzbyks 傳“痡病”至“及遠”。正義曰：“痡，病”，\CJKunderwave{釋詁}文。紂之毒害，未必遍及夷狄，而云病四海者，言害所及者遠也。 \par}

崇信奸回，放黜師保，\footnote{回，邪也。奸邪之人，反尊信之。可法以安者，反放退之。○邪，似嗟反。}屏棄典刑，囚奴正士，\footnote{屏棄常法而不顧，箕子正諫而以為囚奴。}郊社不修，宗廟不享，作奇技淫巧以悅婦人。\footnote{言紂廢至尊之敬，營卑褻惡事，作過制技巧，以恣耳目之欲。○技，其綺反。褻，息列反。}

{\noindent\shu\zihao{5}\fzkt “郊社”至“婦人”。正義曰：“不修”謂不掃治也。“不享”謂不祭祀也。與上篇“不祀上帝神祇，遺厥先宗廟不祀”，其事一也，重言之耳。“奇技”謂奇異技能，“淫巧”謂過度工巧，二者本同，但“技”據人身，“巧”指器物為異耳。 \par}

上帝弗順，祝降時喪。\footnote{祝，斷也。天惡紂逆道，斷絕其命，故下是喪亡之誅。○喪，蘇浪反。斷，丁管反。惡，烏路反。}

{\noindent\zhuan\zihao{6}\fzbyks 傳“祝斷”。正義曰：哀十四年\CJKunderwave{公羊傳}云：“子路死，子曰：‘天祝予！’”何休云：“祝，斷也。”是相傳訓也。 \par}

爾其孜孜，奉予一人，恭行天罰。\footnote{孜孜，勸勉不怠。○孜音茲。}“古人有言曰：‘撫我則後，虐我則讎。’\footnote{武王述古言以明義，言非惟今紂惡。}獨夫受，洪惟作威，乃汝世讎。\footnote{言獨夫，失君道也。大作威殺無辜，乃是汝累世之讎。明不可不誅。}樹德務滋，除惡務本，\footnote{立德務滋長，去惡務除本。言紂為天下惡本。}肆予小子，誕以爾眾士殄殲乃讎。\footnote{言欲行除惡之義，絕盡紂。○殄，徒典反。纖，子廉反。}爾眾士其尚迪果毅，以登乃闢。\footnote{迪，進也。殺敵為果，致果為毅。登，成也，成汝君之功。○毅，牛既反。}

{\noindent\zhuan\zihao{6}\fzbyks 傳“迪進”至“之功”。正義曰：“迪，進”、“登，成”皆\CJKunderwave{釋詁}文。“殺敵為果，致果為毅”，宣二年\CJKunderwave{左傳}文。“果”謂果敢，“毅”謂強決。能殺敵人謂之為“果”，言能果敢以除賊。致此果敢是各為“毅”，言能強決以立功。皆言其心不猶豫也。軍法以殺敵為上，故勸令果毅成功也。 \par}

功多有厚賞，不迪有顯戮。\footnote{賞以勸之，戮以威之。}嗚呼！惟我文考，若日月之照臨，光於四方，顯於西土。\footnote{稱父以感眾也。言其明德充塞四方，明著岐周。}惟我有周，誕受多方。\footnote{言文王德大，故受眾方之國，三分天下而有其二。}予克受，非予武，惟朕文考無罪。\footnote{推功於父，言文王無罪於天下，故天佑之，人盡其用。}受克予，非朕文考有罪，惟予小子無良。”\footnote{若紂克我，非我父罪，我之無善之致。}

{\noindent\zhuan\zihao{6}\fzbyks 傳“若紂”至“之致”。正義曰：言克受乃是文王之功，若受克予非是文王之罪。而言“非我父罪，我之無善之致”者，其意言勝非我功，敗非父咎，崇孝罪己，以求眾心耳。 \par}

\section{牧誓第四}


武王戎車三百兩，\footnote{兵車，百夫長所載。車稱兩。一車步卒七十二人，凡二萬一千人，舉全數。○車音居。\CJKunderwave{釋名}云：“古者聲如居，所以居人也。今曰車，聲近舍，車舍也。”韋昭\CJKunderwave{辯釋名}云：“古皆尺遮反，從漢始有音居。”長，丁丈反。卒，子忽反。}虎賁三百人，\footnote{勇士稱也，若虎賁獸，言其猛也。皆百夫長。○賁音奔。稱，尺證反。}與受戰於牧野，作\CJKunderwave{牧誓}。

{\noindent\zhuan\zihao{6}\fzbyks 傳“兵車”至“全數”。正義曰：孔以“虎賁三百人”與戎車數同，王於誓時所呼有“百夫長”，因謂“虎賁”即是百夫之長。一人而乘一車，故云“兵車，百夫長所載”也。數車之法，一車謂之一兩。\CJKunderwave{詩}雲“百兩迓之”，是車稱兩也。\CJKunderwave{風俗通}說車有兩輪，故稱為兩。猶屨有兩隻，亦稱為兩。\CJKunderwave{詩}雲“葛屨五兩”即其類也。“一車步卒七十二人”，\CJKunderwave{司馬法}文也。車有七十二人，三百乘凡二萬一千人。計車有七十二人，三百乘當有二萬一千六百人，孔略六百而不言，故云“舉全數”。顧氏亦同此解。孔既用\CJKunderwave{司馬法}一車七十二人，又云“兵車，百夫長所載”，又下傳以百夫長為“卒帥”，是實領百人，非惟七十二人。依\CJKunderwave{周禮·大司馬法}，天子六軍，出自六鄉，凡起徒役，無過家一人，故一鄉出一軍，鄉為正，遂為副。若鄉遂不足，則徵兵於邦國。則司馬法六十四井為甸，計有五百七十六夫，共出長轂一乘，甲士三人，步卒七十二人。至於臨敵對戰布陳之時，則依六鄉軍法，五人為伍，五伍為兩，四兩為卒，五卒為旅，五旅為師，五師為軍。故\CJKunderwave{左傳}云：“先偏後伍。”又云：“廣有一卒，卒偏之兩。”非直人數如此，車數亦然。故\CJKunderwave{周禮}云：“乃會車之卒伍。”鄭云：“車亦有卒伍。”\CJKunderwave{左傳}“戰於繻葛”，杜注云：“車二十五乘為偏。”是車亦為卒伍之數也。則一車七十二人者，自計元科兵之數。科兵既至，臨時配割，其車雖在，其人分散，前配車之人，臨戰不得還屬本車，當更以虎賁甲士配車而戰。孔舉七十二人元科兵數者，欲總明三百兩人之大數。雲“兵車，百夫長所載者”，欲見臨敵實一車有百人，既“虎賁”與車數相當，又經稱“百夫長”，故孔為此說。 \par}

{\noindent\zhuan\zihao{6}\fzbyks 傳“勇士”至“夫長”。正義曰：\CJKunderwave{周禮}虎賁氏之官，其屬有虎士八百人，是“虎賁”為“勇士稱”也。若虎之賁走逐獸，言其猛也。此“虎賁”必是軍內驍勇選而為之，當時謂之“虎賁”。\CJKunderwave{樂記}雲“虎賁之士說劍”，謂此也。孔意“虎賁”即是經之“百夫長”，故云：“皆百夫長”也。 \par}

{\noindent\shu\zihao{5}\fzkt “武王”至“牧誓”。正義曰：武王以兵戎之車三百兩、虎賁之士三百人與受戰於商郊牧地之野，將戰之時，王設言以誓眾。史敘其事，作\CJKunderwave{牧誓}。 \par}

牧誓\footnote{至牧地而誓眾。○牧如字，徐一音茂，\CJKunderwave{說文}作坶，云：“地名，在朝歌南七十里。”\CJKunderwave{字林}音母。}

時甲子昧爽，\footnote{是克紂之月甲子之日，二月四日。昧，冥；爽，明；早旦。○昧音妹。爽，明也。“昧爽”謂早旦也。馬云：“昧，未旦也。”}

{\noindent\zhuan\zihao{6}\fzbyks 傳“是克”至“早旦”。正義曰：\CJKunderwave{春秋}主書動事，編次為文，於法日月時年皆具，其有不具，史闕耳。\CJKunderwave{尚書}惟記言語，直指設言之日。上篇“戊午，次於河朔”，\CJKunderwave{洛誥}“戊辰，王在新邑”，與此“甲子”，皆言有日無月，史意不為編次，故不具也。是“克紂之月甲子之日，是周之二月四日”，以歷推而知之也。\CJKunderwave{釋言}云：“晦，冥也。”“昧”亦晦義，故為冥也。“冥”是夜，“爽”是明，夜而未明謂早旦之時，蓋雞鳴後也。為下“朝至”發端，“朝”即“昧爽”時也。 \par}

王朝至於商郊牧野，乃誓。\footnote{紂近郊三十里地名牧。癸亥夜陳，甲子朝誓，將與紂戰。○陳，直刃反。}

{\noindent\zhuan\zihao{6}\fzbyks 傳“紂近”至“紂戰”。正義曰：傳言在“紂近郊三十里”，或當有所據也。皇甫謐云：“在朝歌南七十里。”不知出何書也。言“至於商郊牧野”，知“牧”是郊上之地。戰在平野，故言“野”耳。\CJKunderwave{詩}云：“於牧之野。”\CJKunderwave{禮記大傳}云：“牧之野，武王之大事，繼牧言野，明是牧地。”而\CJKunderline{鄭玄}云：“郊外曰野，將戰於郊，故至牧野而誓。”案經“至於商郊牧野乃誓”，豈王行已至於郊，乃後到退適野，誓訖而更進兵乎？何不然之甚也！\CJKunderwave{武成}云：“癸亥夜陳，未畢而雨。”是癸亥夜已布陳，故甲子朝而誓眾，將與紂戰，故戒敕之。 \par}

王左杖黃鉞，右秉白旄以麾，曰：“逖矣，西土之人！”\footnote{鉞，以黃金飾斧。左手杖鉞，示無事於誅。右手把旄，示有事於教。逖，遠也。遠矣，西土之人。勞苦之。○杖，徐直亮反。鉞音越，本又作戌。旄音毛，馬云：“白旄，旄牛尾。”麾，許危反。逖，他歷反。}

{\noindent\zhuan\zihao{6}\fzbyks 傳“鉞以”至“苦之”。正義曰：太公\CJKunderwave{六韜}云：“大柯斧重八斤，一名天鉞。”\CJKunderwave{廣雅}云：“鉞，斧也。”斧稱“黃鉞”，故知“以黃金飾斧”也。鉞以殺戮，殺戮用右手，用左手杖鉞，示無事於誅。右手把旄，示有事於教。其意言惟教軍人，不誅殺也。把旄何以白？旄用白者，取其易見也。“逖，遠”，\CJKunderwave{釋詁}文。 \par}

王曰：“嗟！我友邦冢君，\footnote{同志為友，言志同滅紂。}御事司徒、司馬、司空，\footnote{治事三卿，司徒主民，司馬主兵，司空主土，指誓戰者。}

{\noindent\zhuan\zihao{6}\fzbyks 傳“治事”至“戰者”。正義曰：孔以於時已稱王而有六師，亦應已置六卿。今呼治事惟三卿者，司徒主民，治徒庶之政令；司馬主兵，治軍旅之誓戒；司空主土，治壘壁以營軍；是“指誓戰者”，故不及太宰、大宗、司寇也。其時六卿具否，不可得知，但據此三卿為說耳。此“御事”之文，指三卿而說，是不通於“亞旅”已下。 \par}

亞旅、師氏，\footnote{亞，次。旅，眾也。眾大夫，其位次卿。師氏，大夫，官以兵守門者。}

{\noindent\zhuan\zihao{6}\fzbyks 傳“亞次”至“門者”。正義曰：“亞，次”，\CJKunderwave{釋言}文。“旅，眾”，\CJKunderwave{釋詁}文。此及\CJKunderwave{左傳}皆卿下言“亞旅”，知是“大夫，其位次卿”，而數眾，故以亞次名之，謂諸是四命之大夫，在軍有職事者也。“師氏”亦大夫，其官掌以兵守門，所掌尤重，故別言之。\CJKunderwave{周禮}師氏中大夫，“使其屬帥四夷之隸，各以其兵服守王之門外。朝在野外，則守內列”。\CJKunderline{鄭玄}云：“內列，蕃營之在內者也，守之如守王宮。” \par}

千夫長、百夫長，\footnote{師帥，卒帥。○帥，色類反，下同。}

{\noindent\zhuan\zihao{6}\fzbyks 傳“師帥，卒帥”。正義曰：\CJKunderwave{周禮}二千五百人為師，師帥皆中大夫。百人為卒，卒長皆上士。孔以師雖二千五百人，舉全數亦得為幹夫長，“長”與“帥”其義同，是千夫長亦可以稱“帥”，故以“千夫長”為師帥，“百夫長”為卒帥。王肅雲“師長、卒長”，意與孔同，順經文而稱“長”耳。\CJKunderline{鄭玄}以為“師帥，旅帥也”，與孔不同。 \par}

及庸、蜀、羌、髳、微、盧、彭、濮人。\footnote{八國皆蠻夷戎狄屬文王者國名。羌在西蜀叟，髳、微在巴蜀，盧、彭在西北，庸、濮在江漢之南。}

{\noindent\zhuan\zihao{6}\fzbyks 傳“八國”至“之南”。正義曰：九州之外，四夷大名，則東夷、西戎、南蠻、北狄，其在當方，或南有戎而西有夷。此八國並非華夏，故大判言之，“皆蠻夷戎狄屬文王者國名”也。此八國皆西南夷也，文王國在於西，故西南夷先屬焉。大劉以“蜀”是蜀郡，顯然可知，孔不說。又退“庸”就“濮”解之，故以次先解“羌”。雲“羌在西蜀叟”者，漢世西南之夷，“蜀”名為大，故傳據“蜀”而說。左思\CJKunderwave{蜀都賦}云：“三蜀之豪，時來時往。”是蜀都分為三，羌在其西，故云“西蜀叟”。“叟”者蜀夷之別名，故\CJKunderwave{後漢書}“興平元年，馬騰、劉範謀誅李𠐶，益州牧劉焉遣叟兵五千人助之”，是蜀夷有名“叟”者也。“髳、微在巴蜀”者，巴在蜀之東偏，漢之巴郡所治江州縣也。“盧、彭在西北”者，在東蜀之西北也。文十八年\CJKunderwave{左傳}稱，庸與百濮伐楚，楚遂滅庸。是“庸、濮在江漢之南”。 \par}

稱爾戈，比爾幹，立爾矛，予其誓。”\footnote{稱，舉也。戈，戟。幹，楯也。○比，徐扶志、毗志二反。楯，食準反，又音允。}

{\noindent\zhuan\zihao{6}\fzbyks 傳“稱舉”至“幹楯”。正義曰：“稱，舉”，\CJKunderwave{釋言}文。方言云：“戟，楚謂之孑，吳揚之間謂之戈。”是“戈”即戟也。\CJKunderwave{考工記}云：“戈柲六尺有六寸，車戟常。”鄭云：“八尺曰尋，倍尋曰常。”然則戈戟長短異名，而云“戈”者即戟，戈戟長短雖異，其形制則同，此雲舉戈，宜舉其長者，故以“戈”為戟也。\CJKunderwave{方言}又云：“楯，自關而東或謂之楯，或謂之幹，關西謂之楯。”是“幹”、“楯”為一也。戈短，人執以舉之，故言“稱”。楯則並以捍敵，故言“比”。矛長立之於地，故言“立”也。 \par}

王曰：“古人有言曰：‘牝雞無晨。\footnote{言無晨鳴之道。○牝，類引反，徐扶忍反。}牝雞之晨，惟家之索。’\footnote{索，盡也。喻婦人知外事，雌代雄鳴則家盡，婦奪夫政則國亡。○索，西各反。}

{\noindent\zhuan\zihao{6}\fzbyks 傳“索盡”至“國亡”。正義曰：\CJKunderwave{禮記·檀弓}曰：“吾離群而索居。”則“索居”為散義。\CJKunderline{鄭玄}云：“索，散也。”物散則盡，故“索”為盡也。“牝雞”，雌也。\CJKunderwave{爾雅}飛曰“雌雄”，走曰“牝牡”，而此言“牝雞”者，\CJKunderwave{毛詩}、\CJKunderwave{左傳}稱“雄狐”，是亦飛、走通也。此以牝雞之鳴喻婦人知外事，故重申喻意云：“雌代雄鳴則家盡，婦奪夫政則國亡。”“家”總貴賤為文，言“家”以對“國”耳。將陳紂用婦言，故舉此古人之語。紂直用婦言耳，非能奪其政，舉此言者，專用其言，賞罰由婦，即是奪其政矣。婦人不當知政，是別外內之分，若使賢如文母，可以興助國家，則非牝雞之喻矣。 \par}

今商王受惟婦言是用，\footnote{妲己惑紂，紂信用之。○妲，丹達反；己音紀；紂妻也。}

{\noindent\zhuan\zihao{6}\fzbyks 傳“妲己”至“用之”。正義曰：\CJKunderwave{晉語}云：“殷辛伐有蘇氏，蘇氏以妲己女焉。妲己有寵而亡殷。”\CJKunderwave{殷本紀}云：“紂嬖於婦人，愛妲己，惟妲己之言是從。”\CJKunderwave{列女傳}云：“紂好酒淫樂，不離妲己，妲己所與言者貴之，妲己所憎者誅之。為長夜飲，妲己好之，百姓怨望，而諸侯有叛者。妲已曰：‘罰輕誅薄，威不立耳。’紂乃重刑辟，為炮烙之法，妲已乃笑。武王伐紂，斬妲已頭懸之於小白旗上，以為亡紂者此女也。” \par}

昏棄厥肆祀弗答，\footnote{昏，亂。肆，陳。答，當也。亂棄其所陳祭祀，不復當享鬼神。○復，扶又反。}

{\noindent\zhuan\zihao{6}\fzbyks 傳“昏亂”至“鬼神”。正義曰：昏暗者於事必亂，故“昏”為亂也。\CJKunderwave{詩}云：“肆筵設席。”“肆”者陳設之意，\CJKunderwave{毛傳}亦以“肆”為陳也。對合，相當之事，故“答”為當也。紂身昏亂，棄其宜所陳設祭祀，不復當享鬼神，與上“郊社不修，宗廟不享”亦一也。不事神祗，惡之大者，故\CJKunderwave{泰誓}及此三言之。 \par}

昏棄厥遺王父母弟不迪，\footnote{王父，祖之昆弟。母弟，同母弟。言棄其骨肉，不接之以道。}

{\noindent\zhuan\zihao{6}\fzbyks 傳“王父”至“以道”。正義曰：\CJKunderwave{釋親}雲“父之考為王父”，則“王父”是祖也。紂無親祖可棄，故為“祖之昆弟”。棄其祖之昆弟，則父之昆弟亦棄之矣。\CJKunderwave{春秋}之例，母弟稱“弟”，凡\CJKunderwave{春秋}稱“弟”皆是母弟也。“母弟”謂同母之弟，同母尚棄，別生者必棄矣，舉尊親以見卑疏也。“遺”亦“棄”也，言紂之昏亂，棄其所遺骨肉之親，不接之以道。經先言棄祀、棄親者，\CJKunderline{鄭玄}云：“\CJKunderwave{誓}首言此者，神怒民怨，紂所以亡也。” \par}

乃惟四方之多罪逋逃，是崇是長，\footnote{言紂棄其賢臣，而尊長逃亡罪人，信用之。}是信是使，是以為大夫卿士。\footnote{士，事也。用為卿大夫，典政事。}俾暴虐於百姓，以奸宄於商邑。\footnote{使四方罪人暴虐奸宄于都邑。○俾，必爾反，使也。}

{\noindent\zhuan\zihao{6}\fzbyks 傳“使四”至“都邑”。正義曰：“暴虐”謂殺害，殺害加於人，故言“於百姓”。“奸宄”謂劫奪，劫奪有處，故言“於商邑”。百姓亦是商邑之人，故傳總言“于都邑”也。 \par}

今予發惟恭行天之罰。今日之事，不愆於六步、七步，乃止齊焉。\footnote{今日戰事，就敵不過六步、七步，乃止相齊。言當旅進一心。}

{\noindent\zhuan\zihao{6}\fzbyks 傳“今日”至“一心”。正義曰：戰法布陳然後相向，故設其就敵之限，不過六步、七步，乃止相齊焉。欲其相得力也。\CJKunderwave{樂記}稱“進旅退旅”，是“旅”為眾也，言當眾進一心也。 \par}

夫子勖哉！不愆於四伐、五伐、六伐、七伐，乃止齊焉。\footnote{夫子謂將士，勉勵之。伐謂擊剌，少則四五，多則六七以為例。○勖，許六反。剌，七亦反。}

{\noindent\zhuan\zihao{6}\fzbyks 傳“夫子”至“為例”。正義曰：此及下文三雲“夫子”，此“勖哉”在下，下“勖哉”在上。此先呼其人，然後勉之；此既言然，下先令勉勵，乃呼其人，各與下句為目也。上有“戈”、“矛”，戈謂擊兵，矛謂剌兵，故云“伐謂擊剌”，此“伐”猶伐樹然也。 \par}

勖哉夫子！尚桓桓，\footnote{桓桓，武貌。}

{\noindent\zhuan\zihao{6}\fzbyks 傳“桓桓，武貌”。正義曰：\CJKunderwave{釋訓}云：“桓桓，威也。”\CJKunderwave{詩序}云：“桓，武志也。” \par}

如虎如貔，如熊如羆，於商郊。\footnote{貔，執夷，虎屬也。四獸皆猛健，欲使士眾法之，奮擊於牧野。○貔，彼皮反，\CJKunderwave{爾雅}云：“羆如熊，黃白文。”}

{\noindent\zhuan\zihao{6}\fzbyks 傳“貔，執夷”。正義曰：\CJKunderwave{釋獸}云：“貔，白狐，其子豰。”舍人曰：“貔名白狐，其子名豰。”郭璞曰：“一名執夷，虎豹屬。” \par}

弗迓克奔，以役西土，\footnote{商眾能奔來降者，不迎擊之，如此則所以役我西土之義。○迓，五嫁反，馬作御，禁也。役，馬云：“為也。”為，於偽反。}

{\noindent\zhuan\zihao{6}\fzbyks 傳“商眾”至“之義”。正義曰：“迓”訓迎也，不迎擊商眾能奔來降者，兵法不誅降也。“役”謂使用也，如此不殺降人，則所以使用我西土之義。用義於彼，令彼知我有義也。王肅讀“御”為禦，言“不御能奔走者，如殷民欲奔走來降者，無逆之；奔走去者，可不御止。役，為也，盡力以為我西土”。與孔不同。 \par}

勖哉夫子！爾所弗勖，其於爾躬有戮。”\footnote{臨敵所安，汝不勉，則於汝身有戮矣。}

\section{武成第五【偽】}


武王伐殷，往伐歸獸，\footnote{往誅紂克定，偃武修文，歸馬牛於華山桃林之牧地。○獸，徐始售反；本或作獸，許救反。}識其政事，\footnote{記識殷家政教善事以為法。}作\CJKunderwave{武成}。\footnote{武功成，文事修。}


{\noindent\zhuan\zihao{6}\fzbyks 傳“往誅”至“牧地”。正義曰：此序於經“於徵伐商”，是“往伐”也。“歸馬”、“放牛”是“歸獸”也。故傳引經以解之，\CJKunderwave{爾雅}有\CJKunderwave{釋獸}、\CJKunderwave{釋畜}，畜、獸形相類也，在野自生為獸，人家養之為畜。歸馬放牛，不復乘用，使之自生自死，若野獸然，故謂之“獸”。獸以野澤為家，故言“歸”也。 \par}

{\noindent\zhuan\zihao{6}\fzbyks 傳“記識”至“為法”。正義曰：紂以昏亂而滅，前世政有善者，故訪問殷家政教，記識善事以為治國之法，經雲“列爵惟五，分士惟三”是也。 \par}

{\noindent\shu\zihao{5}\fzkt “武王”至“武成”。正義曰：武王之伐殷也，往則陳兵伐紂，歸放牛馬為獸，記識殷家美政善事而行用之。史敘其事，作\CJKunderwave{武成}。 \par}

武成\footnote{文王受命，有此武功，成於克商。}

{\noindent\zhuan\zihao{6}\fzbyks 傳“文王”至“克商”。正義曰：“文王受命，有此武功”，\CJKunderwave{詩}之文也。彼言“武功”，謂始伐崇耳。殷紂尚在，其功未成，成功在於克商，今武始成矣，故以“武成”名篇，以\CJKunderwave{泰誓}繼文王之年，故本之於文王。鄭云：“著武道至此而成。” \par}

{\noindent\shu\zihao{5}\fzkt “武成”。正義曰：此篇敘事多而王言少，惟辭又首尾不結，體裁異於餘篇。自“惟一月”至“受命於周”，史敘伐殷往反及諸侯大集，為王言發端也。自“王若曰”至“大統未集”，述祖父以來開建王業之事也。自“予小子”至“名山大川”，言己承父祖之意，告神陳紂之罪也。自“曰惟有道”至“無作神羞”，王自陳告神之辭也。“既戊午”已下，又是史敘往伐殺紂，入殷都佈政之事。“無作神羞”以下，惟告神，其辭不結，文義不成，非述作之體。案\CJKunderwave{左傳}荀偃禱河云：“無作神羞，具官臣偃，無敢復濟，惟爾有神裁之。”蒯聵禱祖云：“無作三祖羞，大命不敢請，佩玉不敢愛。”彼二者於“神羞”之下皆更申己意，此經“無作神羞”下更無語，直是與神之言猶尚未訖。且冢君百工初受周命，王當有以戒之，如\CJKunderwave{湯誥}之類。宜應說其除害與民更始，創以為惡之禍，勸以行道之福，不得大聚百官，惟誦禱辭而已。欲徵則殷勤誓眾，既克則空話禱神，聖人有作，理必不爾。竊謂“神羞”之下，更合有言，簡編斷絕，經失其本，所以辭不次耳。或初藏之日，已失其本；或壞壁得之，始有脫漏；故孔稱五十八篇以外，錯亂磨滅，不可復知。明是見在諸篇亦容脫錯，但孔此篇首尾具足，既取其文為之作傳，恥雲有所失落，不復言其事耳。 \par}

惟一月壬辰，旁死魄。\footnote{此本說始伐紂時。一月，周之正月。旁，近也。月二日，近死魄。○旁，步光反。魄，普白反，\CJKunderwave{說文}作霸，匹革反，云：“月始生魄然貌。”近，附近之近。}越翼日癸巳，王朝步自周，於徵伐商。\footnote{翼，明。步，行也。武王以正月三日行自周，往征伐商，二十八日渡孟津。}厥四月，哉生明，王來自商，至於豐。\footnote{其四月。哉，始也。始生明，月三日，與死魄互言。○哉，徐音載。豐，芳弓反，文王所都也。}


{\noindent\zhuan\zihao{6}\fzbyks 傳“此本”至“死魄”。正義曰：將言武成，遠本其始。”此本說始伐紂時。一月，周之正月”，是建子之月，殷十二月也。此月辛卯朔，朔是死魄，故“月二日，近死魄”。“魄”者，形也，謂月之輪郭無光之處名“魄”也。朔後明生而魄死，望後明死而魄生。\CJKunderwave{律曆志}云：“死魄，朔也。生魄，望也。”\CJKunderwave{顧命}云：“惟四月哉生魄。”傳云：“始生魄，月十六日也。”月十六日為始生魄，是一日為始死魄，二日近死魄也。顧氏解“死魄”與小劉同。大劉以三日為始死魄，二日為旁死魄。旁死魄無事而記之者，與下日為發端，猶今之將言日，必先言朔也。 \par}

{\noindent\zhuan\zihao{6}\fzbyks 傳“翼明”至“孟津”。正義曰：“翼，明”，\CJKunderwave{釋言}文。\CJKunderwave{釋宮}云：“堂上謂之行，堂下謂之步。”彼相對為名耳。散則可以通，故“步”為行也。周去孟津千里，以正月三日行自周，二十八日渡孟津，凡二十五日，每日四十許裡，時之宜也。\CJKunderwave{詩}云：“於三十里。”\CJKunderwave{毛傳}云：“師行三十里。”蓋言其大法耳。 \par}

{\noindent\zhuan\zihao{6}\fzbyks 傳“其四”至“互言”。正義曰：“其四月”，此伐商之四月也。“哉，始”，\CJKunderwave{釋詁}文。\CJKunderwave{顧命}傳以“哉生魄”為十六日，則“哉生明”為月初矣。以三日月光見，故傳言“始生明，月三日”也。此經無日，未必非二日也。“生明”、“死魄”俱是月初，上雲“死魄”，此雲“生明”，而魄死明生互言耳。 \par}

乃偃武修文，\footnote{倒載干戈，包以虎皮，示不用。行禮射，設庠序，修文教。}歸馬於華山之陽，放牛於桃林之野，示天下弗服。\footnote{山南曰陽。桃林在華山東。皆非長養牛馬之地，欲使自生自死，示天下不復乘用。○華，胡化、胡瓜二反；華山在恆農。長，丁丈反。復，扶又反。}丁未，祀於周廟，邦甸、侯、衛，駿奔走，執豆籩。\footnote{四月丁未，祭告后稷以下、文考文王以上七世之祖。駿，大也。邦國甸侯、衛服諸侯皆大奔走於廟執事。○駿，荀俊反。豆，本又作梪。籩，音邊。上，時掌反。}越三日庚戌，柴望，大告武成。\footnote{燔柴郊天，望祀山川，先祖後郊，自近始。}

{\noindent\zhuan\zihao{6}\fzbyks 傳“倒載”至“文教”。正義曰：\CJKunderwave{樂記}云，武王克殷，“濟河而西。車甲釁而藏之府庫，倒載干戈，包之以虎皮，天下知武王之不復用兵也。散軍而郊射。左射，\CJKunderwave{貍首}。右射，\CJKunderwave{騶虞}。而貫革之射息也”。是“偃武修文”之事，故傳引之。郊射是禮射也。\CJKunderwave{王制}論四代學名云：“虞謂之庠，夏謂之序。”故言“設庠序，修文教”也。 \par}

{\noindent\zhuan\zihao{6}\fzbyks 傳“山南”至“乘用”。正義曰：\CJKunderwave{釋山}云：“山西曰夕陽，山東曰朝陽。”李巡曰：“山西暮乃見日，故曰夕陽。山東朝乃見日，故云朝陽。”“陽”以見日為名，故知“山南曰陽”。杜預云：“桃林之塞，今宏農華陰縣潼關是也。”是在“華山東”也。指其所往謂之“歸”，據我釋之則雲“放”，“放牛”、“歸馬”互言之耳。華山之旁尤乏水草，非長養牛馬之地，欲使自生自死。此是戰時牛馬，故放之，示天下不復乘用。\CJKunderwave{易·繫辭}云：“服牛乘馬。”“服”、“乘”俱是用義，故以“服”總牛馬。 \par}

{\noindent\zhuan\zihao{6}\fzbyks 傳“四月”至“執事”。正義曰：以“四月”之字，隔文已多，故言“四月丁未”。此以成功設祭，明其遍告群祖，知告“后稷以下”。后稷則始祖以下，容毀廟也。天子七廟，故云“文考文王以上七世之祖”。見是周廟皆祭之，故經總雲“周廟”也。“駿，大”，\CJKunderwave{釋詁}文。\CJKunderwave{周禮}六服侯、甸、男、採、衛、要，此略舉邦國在諸侯服，故云“甸、侯、衛”，其言不次。\CJKunderwave{詩·頌}雲“駿奔走在廟。”故云：“皆大奔走於廟執事”也。“越三日庚戌”。正義曰：\CJKunderwave{召誥}雲“越三日”者，皆從前至今為三日，此從丁未數之，則為四日，蓋史官不同，立文自異。或此“三”當為“四”，由字積與誤。 \par}

{\noindent\shu\zihao{5}\fzkt “惟一”至“武成”。正義曰：此歷敘伐紂往反祖廟告天時日，說武功成之事也。“一月壬辰，旁死魄”，謂伐紂之年周正月辛卯朔，其二日是壬辰也。“翼日癸巳，王朝步自周，於徵伐商”，謂正月三日發鎬京始東行也。其月二十八日戊午渡河。\CJKunderwave{泰誓}序雲“一月戊午，師渡孟津”，\CJKunderwave{泰誓}中篇雲“惟戊午，王次於河朔”是也。二月辛酉朔，甲子殺紂，\CJKunderwave{牧誓}雲“時甲子昧爽，乃誓”是也。其年閏二月庚寅朔，三月庚申朔，四月己丑朔。“厥四月，哉生明，王來自商，至於豐”，謂四月三日，月始生明，其日當是辛卯也。“丁未，祀於周廟”，四月十九日也。“越三日庚戌，柴望”，二十二日也。正月始往伐，四月告成功，史敘其事，見其功成之次也。\CJKunderwave{漢書·律曆志}引\CJKunderwave{武成}篇云：“惟一月壬辰，旁死魄。若翼日癸巳，武王乃朝步自周，於徵伐紂。越若來二月既死魄，越五日甲子，咸劉商王紂。惟四月既旁生魄，越六日庚戌，武王燎於周廟。翼日辛亥，祀於天位。越五日乙卯，乃以庶國祀於周廟。”與此經不同。彼是焚書之後，有人偽為之。漢世謂之“逸書”，其後又亡其篇。\CJKunderline{鄭玄}云：“\CJKunderwave{武成}逸書，建武之際亡。”謂彼偽\CJKunderwave{武成}也。 \par}

既生魄，庶邦冢君暨百工，受命於周。\footnote{魄生明死，十五日之後，諸侯與百官受政命於周。明一統。○暨，其器反。}

{\noindent\zhuan\zihao{6}\fzbyks 傳“魄生”至“一統”。正義曰：月以望虧，望是月半，望在十六日為多，通率在十六日者，四分居三，其一在十五日耳。此言“既生魄”，故言“魄生明死，十五日之後”也。“丁未，祀於周廟”，已是此月十九日矣，此“受命於周”，繼生魄言之，則受命在祀廟之前，故祀廟之時諸侯已奔走執事，豈得未受周命，已助周祭？明其受命在祀廟前矣。史官探其時日，先言告武成既訖，然後卻說受命，故文在下耳。諸侯與百官，舊有未屬周者，今皆受政命於周，於此時始天下一統也。顧氏以既生魄謂庚戌已後，雖十六日始生魄，從十六日至晦皆為生魄，但不知庚戌之後幾日耳。 \par}

王若曰：“嗚呼！群后，\footnote{順其祖業嘆美之，以告諸侯。}惟先王建邦啟土，\footnote{謂后稷也。尊祖，故稱先王。}

{\noindent\zhuan\zihao{6}\fzbyks 傳“謂後”至“先王”。正義曰：此“先王”文在“公劉”之前，知“謂后稷也”。后稷非王，尊其祖，故稱先王。\CJKunderwave{周語}雲“昔我先王后稷”，又曰“我先王不窋”，韋昭云：“王之先祖，故稱王。”\CJKunderwave{商頌}亦以契為“玄王”。文武之功，起於後稷，后稷始封於邰，故言“建邦啟土”。 \par}

公劉克篤前烈，\footnote{后稷曾孫。公，爵。劉，名。能厚先人之業。}

{\noindent\zhuan\zihao{6}\fzbyks 傳“后稷”至“之業”。正義曰：\CJKunderwave{周本紀}云：“后稷卒，子不窋立。卒，子鞠陶立。卒，子公劉立。”是公劉為后稷曾孫也。\CJKunderwave{本紀}云，公劉之後有公非、公祖之類，知“公”是爵。殷時未諱，故稱劉名。先公多矣，獨三人稱“公”，當時之意耳。\CJKunderwave{本紀}云：“公劉復修后稷之業，百姓懷之，多徙而歸保焉。”周道之興，自此之後，是“能厚先人之業”也。 \par}

至於大王，肇基王跡，王季其勤王家。\footnote{大王修德以翦齊商人，始王業之肇跡王季纘統其業，乃勤立王業。○大音太。肇音兆。王跡，於況反，又如字，注“王業”、“王功”同。}

{\noindent\shu\zihao{5}\fzkt 傳“大王”至“王家”。正義曰：\CJKunderwave{詩}云：“后稷之孫，實惟大王。居岐之陽，實始翦商。”是大王翦齊商人，始王業之兆跡也。\CJKunderwave{周本紀}云：“王季修古公之道，諸侯順之。”是能纘統大王之業，勤立王家之基本也。 \par}

我文考文王，克成厥勳，誕膺天命，以撫方夏。\footnote{言我文德之父，能成其王功，大當天命，以撫綏四方中夏。}大邦畏其力，小邦懷其德。\footnote{言天下諸侯，大者畏威，小者懷德，是文王威德之大。}

{\noindent\shu\zihao{5}\fzkt “大邦”至“其德”。正義曰：大邦力足拒敵，故言“畏其力”，小邦必畏矣。小邦或被棄遺，故言“懷其德”，大邦亦懷德矣。量事為文也。 \par}

惟九年，大統未集。\footnote{言諸侯歸之，九年而卒，故大業未就。}

{\noindent\zhuan\zihao{6}\fzbyks 傳“言諸”至“未就”。正義曰：文王斷虞芮之訟，諸侯歸之，改稱元年。至九年而卒，故云“大業未就”也。文王既未稱王，而得輒改元年者，諸侯自於其國各稱元年，是己之所稱，容或中年得改矣。\CJKunderwave{汲冢竹書}魏惠王有後元年，漢初文帝二元，景帝三元，此必有因於古也。伏生、司馬遷、韓嬰之徒不見此書，以為文王受命七年而崩，故\CJKunderline{鄭玄}等皆依用之。 \par}

予小子其承厥志，\footnote{言承文王本意。}厎商之罪，告於皇天后土、所過名山大川，\footnote{致商之罪，謂伐紂之時。后土，社也。名山，華嶽。大川，河。○厎，之履反。}

{\noindent\zhuan\zihao{6}\fzbyks 傳“致商”至“川河”。正義曰：“致商之罪，謂伐紂之時”，欲將伐紂，告天乃發，故文在“所過”之上。\CJKunderwave{禮}天子出征，必類帝宜社。此告皇天后土，即\CJKunderwave{泰誓}上篇“類於上帝，宜於冢土”，故云“后土，社也。”昭二十九年\CJKunderwave{左傳}稱“句龍為后土”，后土為社是也。僖十五年\CJKunderwave{左傳}云，戴皇天而履後上。彼晉大夫要秦伯，故以地神后土而言之，與此異也。自周適商，路過河華，故知所過名山華嶽、大川河也。山川大乃有名，“名”、“大”互言之耳。\CJKunderwave{周禮·大祝}云：“王過大山川，則用事焉。”鄭云：“用事，用祭事告行也。” \par}

曰：‘惟有道曾孫周王發，將有大正於商。\footnote{告天地山川之辭。大正，以兵徵之也。}

{\noindent\shu\zihao{5}\fzkt “曰惟有道曾孫周王發”。正義曰：自稱“有道”者，聖人至公，為民除害，以紂無道，言己有道，所以告神求助，不得飾以謙辭也。稱“曾孫”者，\CJKunderwave{曲禮}說諸侯自稱之辭云：“臨祭祀，內事曰孝子某侯某，外事曰曾孫某侯某。”哀二年\CJKunderwave{左傳}蒯聵禱祖亦自稱曾孫，皆是言己承藉上祖奠享之意。 \par}

今商王受無道，\footnote{無道德。}暴殄天物，害虐烝民，\footnote{暴絕天物，言逆天也。逆天害民，所以為無道。○烝，之承反。}

{\noindent\shu\zihao{5}\fzkt “暴殄”至“烝民”。正義曰：“天物”語闊，人在其間，以人為貴，故別言害民。則“天物”之言，除人外，普謂天下百物、鳥獸草木皆暴絕之。 \par}

為天下逋逃主，萃淵藪。\footnote{逋，亡也。天下罪人逃亡者，而紂為魁主，窟聚淵府藪澤。言大奸。○萃，在醉反。藪，素口反。魁，苦回反。窟，口忽反。}

{\noindent\zhuan\zihao{6}\fzbyks 傳“逋亡”至“大奸”。正義曰：“逋”亦逃也，故以為亡。罪人逃亡，而紂為魁主。“魁”，首也，言受用逃亡者，與之為魁首，為主人。“萃”訓聚也，言若蟲獸入窟，故云“窟聚”。水深謂之“淵”，藏物謂之“府”。史游\CJKunderwave{急就篇}云：“司農少府國之淵。”“淵”、“府”類，故言“淵府”。水鍾謂之“澤”，無水則名“藪”。“藪”、“澤”大同，故言“藪澤”。“萃淵藪”三者各為物室，言紂與亡人為主，亡人歸之若蟲之窟聚，魚歸淵府，獸集藪澤，言紂為大奸也。據傳意，“主”字下讀為便。昭七年\CJKunderwave{左傳}引此文，杜預云：“萃，集也。天下逋逃悉以紂為淵藪，集而歸之。”與孔異也。 \par}

予小子既獲仁人，敢祇承上帝，以遏亂略。\footnote{仁人，謂大公、周、召之徒。略，路也。言誅紂敬承天意以絕亂路。○遏，烏末反。召，上照反，本又作邵。}華夏蠻貊，罔不率俾。恭天成命，\footnote{冕服採章曰華，大國曰夏，及四夷皆相率而使奉天成命。○貊，亡白反。俾，必爾反。}

{\noindent\zhuan\zihao{6}\fzbyks 傳“冕服”至“成命”。正義曰：“冕服採章”對被髮左衽，則為有光華也。\CJKunderwave{釋詁}云：“夏，大也。”故大國曰“夏華”。“夏”謂中國也。言“蠻貊”則戎夷可知也。言華夏及四夷皆相率而充己，使奉天成命，欲其共伐紂也。 \par}

肆予東征，綏厥士女。\footnote{此謂十一年會孟津還時。}惟其士女，篚厥玄黃，昭我周王。\footnote{言東國士女筐篚盛其絲帛，奉迎道次。明我周王為之除害。○篚音匪。為，於偽反。}天休震動，用附我大邑周。\footnote{天之美應，震動民心，故用依附我。○應，應對之應。}惟爾有神，尚克相予，以濟兆民，無作神羞。’”\footnote{神庶幾助我渡民危害，無為神羞辱。○相，息亮反。}既戊午，師逾孟津。癸亥，陳於商郊，俟天休命。\footnote{自河至朝歌，出四百里，五日而至。赴敵宜速，待天休命，謂夜雨止畢陳。○逾，亦作逾。陳，直刃反，計同，徐音塵。}甲子昧爽，受率其旅若林，會於牧野。\footnote{旅，眾也。如林，言盛多。會，逆距戰。}



{\noindent\zhuan\zihao{6}\fzbyks 傳“自河”至“畢陳”。正義曰：“出四百里”，驗地為然。戊午明日猶誓於河朔，癸亥已陳於商郊，凡經五日，日行八十里，所以疾者，“赴敵宜速”也。\CJKunderwave{帝王世紀}云：“王軍至鮪水，紂使膠鬲候周師，見王問曰：‘西伯將焉之？’王曰：‘將攻薛也。’膠鬲曰：‘然，原西伯無我欺。’王曰：‘不子欺也，將之殷。’膠鬲曰：‘何日至？’王曰：‘以甲子日，以是報矣。’膠鬲去而報命於紂。而雨甚，軍卒皆諫王曰：‘卒病，請休之。’王曰：‘吾已令膠鬲以甲子報其主矣。吾雨而行，所以救膠鬲之死也。’遂行，甲子至於商郊。”然則本期甲子，故遠行也。\CJKunderwave{周語}云：“王以二月癸亥夜陳，未畢而雨。”是“雨止畢陳”也。“待天休命”，雨是天之美命也。韋昭云：“雨者，天地神人和同之應也。”天地氣和乃有雨降，是雨為和同之應也。 \par}

{\noindent\zhuan\zihao{6}\fzbyks 傳“旅眾”至“距戰”。正義曰：“旅，眾”，\CJKunderwave{釋詁}文。\CJKunderwave{詩}亦云：“其會如林。”言盛多也。\CJKunderwave{本紀}云：“紂發兵七十萬人以距武王。”紂兵雖則眾多，不得有七十萬人，是史官美其能破強敵，虛言之耳。 \par}

罔有敵於我師，前徒倒戈，攻於後以北，血流漂杵。\footnote{紂眾服周仁政，無有戰心，前徒倒戈，自攻於後以北走，血流漂舂杵。甚之言。○倒，丁老反。漂，四妙反，徐敷妙反，又四消反。杵，昌呂反。}

{\noindent\zhuan\zihao{6}\fzbyks 傳“紂眾”至“之言”。正義曰：“罔有敵於我師”，言紂眾雖多，皆無有敵我之心，故“自攻於後以北走”。自攻其後，必殺人不多，“血流漂舂杵，甚之言”也。\CJKunderwave{孟子}云：“信\CJKunderwave{書}不如無\CJKunderwave{書}，吾於\CJKunderwave{武成}取二三策而已。仁者無敵於天下，以至仁伐不仁，如何其血流漂杵也？”是言不實也。\CJKunderwave{易·繫辭}云：“斷木為杵，掘地為臼。”是“杵”為臼器也。 \par}

{\noindent\shu\zihao{5}\fzkt “既戊午”至“我師”。正義曰：自此以下皆史辭也，其上闕絕，失其本絕，故文無次第。必是王言既終，史乃更敘戰事。於文次當承“自周，於徵伐商”之下，此句次之，故云“既戊午”也。史官敘事，得言“罔有敵於我師”，稱“我”者，猶如自漢至今，文章之士，雖民論國事，莫不稱“我”，皆雲“我大隨”，以心體國，故稱“我”耳，非要王言乃稱“我”也。 \par}

一戎衣，天下大定。\footnote{衣，服也。一著戎服而滅紂，言與眾同心，動有成功。}乃反商政，政由舊。\footnote{反紂惡政，用商先王善政。}釋箕子囚，封比干墓，式商容閭。\footnote{皆武王反紂政。囚，奴，徒隸。封，益其土。商容，賢人，紂所貶退，式其閭巷以禮賢。}

{\noindent\zhuan\zihao{6}\fzbyks 傳“皆武”至“禮賢”。正義曰：紂囚其人而放釋之，紂殺其身而增封其墓，紂退其人而式其門閭，皆是“武王反紂政”也。下句散其財粟，亦是反紂，於此須有所解，因言之耳。上篇雲“囚奴正士”，\CJKunderwave{論語}云：“箕子為之奴”，是紂囚之，又為奴役之。\CJKunderwave{周禮·司厲職}云：“其奴男子入於罪隸。”\CJKunderline{鄭玄}云：“為之奴者，繫於罪隸之官。”是“囚”為奴，以徒隸役之也。“商容”，賢人之姓名，紂所貶退，處於私室。“式”者，車上之橫木，男子立乘，有所敬則俯而憑式，遂以“式”為敬名。\CJKunderwave{說文}云：“閭，族居里門也。”武王過其閭而式之，言此內有賢人，式之禮賢也。\CJKunderwave{帝王世紀}云：“商容及殷民觀周軍之入，見畢公至，殷民曰：‘是吾新君也。’容曰：‘非也，視其為人嚴乎將有急色，故君子臨事而懼。’見太公至，民曰：‘是吾新君也。’容曰：‘非也，視其為人虎據而鷹趾，當敵將眾，威怒自倍，見利即前，不顧其後，故君子臨眾，果於進退。’見周公至，民曰：‘是吾新君也。’容曰：‘非也，視其為人忻忻休休，志在除賊，是非天子，則周之相國也，故聖人臨眾知之。’見武王至，民曰：‘是吾新君也。’容曰：‘然，聖人為海內討惡，見惡不怒，見善不喜，顏色相副，是以知之。’”是說商容之事也。 \par}

散鹿臺之財，發巨橋之粟，\footnote{紂所積之府倉，皆散發以賑貧民。○散，西旦反。}

{\noindent\zhuan\zihao{6}\fzbyks 傳“紂所”至“貧民”。正義曰：藏財為府，藏粟為倉，故言“紂所積之府倉”也。名曰“鹿臺”，“巨橋”則其義未聞。“散”者言其分佈，“發”者言其開出，互相見也。\CJKunderwave{周本紀}云：“命召公釋箕子之囚，命畢公釋百姓之囚，表商容之閭，命閎夭封比干之墓，命南宮括散鹿臺之錢，發巨橋之粟以賑貧弱也。”然則武王親式商容之閭又表之也。\CJKunderwave{新序}雲“鹿臺其大三里，其高千尺”，則容物多矣。此言“鹿臺之財”，則非一物也。\CJKunderwave{史記}作“錢”，後世追論，以錢為主耳。\CJKunderwave{周禮}有泉府之官，\CJKunderwave{周語}稱景王鑄大錢，是周時已名泉為錢也。 \par}

大賚於四海，而萬姓悅服。\footnote{施捨已債，救乏周無，所謂周有大賚，天下皆悅仁服德。○賚，力代反，徐音來。已音以。債，側界反。周音周，本亦作周。}

{\noindent\zhuan\zihao{6}\fzbyks 傳“施捨”至“服德”。正義曰：\CJKunderwave{左傳}成十八年，晉悼公初立，“施捨，已責”。成二年楚將起師，“已責，救乏”。定五年“歸粟於蔡，以周急，矜無資也”。杜預以為“施恩惠，舍勞役”也，已責，“止逋責”也。皆是恤民之事，故傳引之以證“大賚”。“所謂周有大賚”，\CJKunderwave{論語}文。孔安國解\CJKunderwave{堯曰}之篇，有二帝三王之事，“周有大賚”正指此事，故言“所謂”也。“悅”是歡喜，“服”謂聽從，感恩則悅，見義則服，故“天下皆悅仁服德”也。\CJKunderwave{帝王世紀}云：“王命封墓釋囚，又歸施鹿臺之珠玉及傾宮之女於諸侯，殷民咸喜曰：‘王之於仁人也，死者猶封其墓，況生者乎？王之於賢人也，亡者猶表其閭，況存者乎？王之於財也，聚者猶散之，況其復籍之乎？王之於色也，見在者猶歸其父母，況其復徵之乎？’”是悅服之事也。 \par}

列爵惟五，\footnote{即所識政事而法之。爵五等，公侯伯子男。}

分土惟三。\footnote{列地封國，公侯方百里，伯七十里，子男五十里，為三品。}

{\noindent\zhuan\zihao{6}\fzbyks 傳“列地”至“三品”。正義曰：爵五等，地三品，武王於此既從殷法，未知周公制禮亦然以否。\CJKunderwave{孟子}曰：“北宮錡問於孟子曰：‘周之班爵祿如何？’孟子曰：‘其詳不可得聞矣，嘗聞其略。天子之制，地方千里，公侯方百里，伯七十里，子男五十里。’”\CJKunderwave{漢書·地理志}亦云：“周爵五等，其土三等也，公侯百里，伯七十里，子男五十里。”漢世儒者多以為然，包咸注\CJKunderwave{論語}云：“千乘之國，百里之國也，謂大國惟百里耳。”\CJKunderwave{周禮·大司徒}云：“諸公之地，封疆方五百里。侯四百里，伯三百里，子二百里，男一百里。”蓋是周室既衰，諸侯相併，自以國土寬大，皆違禮文，乃除去本經，妄為說耳。\CJKunderline{鄭玄}之徒以為武王時大國百里，周公制禮大國五百里，\CJKunderwave{王制}之注具矣。 \par}

建官惟賢，\footnote{立官以官賢才。}位事惟能。\footnote{居位理事，必任能事。}重民五教，\footnote{所重在民及五常之教。}

{\noindent\shu\zihao{5}\fzkt “重民五教”。正義曰：以“重”總下五事，民與五教，“食喪祭”也。“五教”所以教民，故與“民”同句。下句“食”與“喪”、“祭”三者各為一事，相類而別，故以“惟”目之，言此皆聖王所重也。\CJKunderwave{論語}云：“所重民食喪祭。”以\CJKunderwave{論語}即是此事，而彼無五教，錄\CJKunderwave{論語}者自略之耳。 \par}

惟食喪祭。\footnote{民以食為命，喪禮篤親愛，祭祀崇孝養，皆聖王所重。○養，羊亮反。}惇信明義，\footnote{使天下厚行信，顯忠義。}崇德報功，\footnote{有德尊以爵，有功報以祿。}垂拱而天下治。\footnote{言武王所修皆是，所任得人，故垂拱而天下治。○任，而鴆反。治，直吏反。}

{\noindent\shu\zihao{5}\fzkt “垂拱而天下治”。正義曰：\CJKunderwave{說文}云：“拱，斂手也。”“垂拱而天下治”，謂所任得人，人皆稱職，手無所營，下垂其拱，故美其“垂拱而天下治”也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
