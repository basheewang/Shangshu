%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十八}


\section{周官第二十二【偽】}


\CJKunderline{成王}既黜殷命，滅淮夷，\footnote{黜殷在\CJKunderline{周公}東征時，滅淮夷在\CJKunderline{成王}即政後，事相因，故連言之。}還歸在豐，作\CJKunderwave{周官}。\footnote{\CJKunderline{成王}雖作洛邑，猶還西周。}

周官\footnote{言周家設官分職用人之法。}


{\noindent\zhuan\zihao{6}\fzbyks 傳“黜殷”至“言之”。正義曰：據\CJKunderwave{金縢}之經、\CJKunderwave{大誥}之序，知“黜殷命”在\CJKunderline{周公}攝政三年東征之時也。據\CJKunderwave{成王政}之序、\CJKunderwave{費誓}之經，知“滅淮夷”在\CJKunderline{成王}即政之後也。淮夷於攝政之時與\CJKunderline{武庚}同叛，\CJKunderline{成王}既滅淮夷，天下始定。淮夷本因\CJKunderline{武庚}而叛，黜殷命與滅淮夷其事相因，故雖則異年而連言之，以見天下既定，乃作\CJKunderwave{周官}故也。下經言“四徵弗庭”是黜滅之事也，“罔不承德”是安寧之狀也，序顧經文，故追言“黜殷命”，以接“滅淮夷”，見征伐乃安定之意也。 \par}

{\noindent\zhuan\zihao{6}\fzbyks 傳“\CJKunderline{成王}”至“西周”。正義曰：以\CJKunderwave{洛誥}之文言“王在新邑”，今復雲“在豐”，故解之也。\CJKunderwave{史記·周本紀}云：“太史公曰：“學者皆稱周伐紂，居洛邑，綜其實不然。\CJKunderline{武王}營之，\CJKunderline{成王}使\CJKunderline{召公}卜，居九鼎焉，而周復都豐、鎬。”是言\CJKunderline{成王}雖作洛邑，猶還西周之事也。\CJKunderwave{多方}云：“王來自奄，至於宗周。”宗周即鎬京也，於彼不解，至此始為傳者，宗周雖是鎬京，文無“豐鎬”之字，故就此解之。\CJKunderline{武王}既以遷鎬京，今王覆在豐者，豐、鎬相近，舊都不毀，豐有\CJKunderline{文王}之廟，故事就豐宣之故也。 \par}

{\noindent\zhuan\zihao{6}\fzbyks 傳“言周”至“之法”。正義曰：\CJKunderwave{周禮}每官言人之員數及職所掌，立其定法，授與\CJKunderline{成王}。\CJKunderline{成王}即政之初，即有淮夷叛逆，未暇得以立官之意號令群臣。今既滅淮夷，天下清泰，故以周家設官分職用人之法以誥群臣，使知立官之大旨也。“設官分職”，\CJKunderwave{周禮}序官之文，言設置群官，分其職掌。經言立三公六卿，是“設官”也。各言所掌，是“分職”也。各舉其官之所掌，示以才堪乃得居之，是說“用人之法”。 \par}

{\noindent\shu\zihao{5}\fzkt “\CJKunderline{成王}”至“周官”。正義曰：\CJKunderline{成王}於\CJKunderline{周公}攝政之時既黜殷命，及其即位之後滅淮夷，於是天下大定。自滅淮夷，還歸在豐，號令群臣，言周家設官分職用人之法。史敘其事，作\CJKunderwave{周官}。 \par}

惟周王撫萬邦，巡侯甸，\footnote{即政撫萬國，巡行天下侯服、甸服。}四徵弗庭，綏厥兆民。\footnote{四面征討諸侯之不直者，所以安其兆民。十億曰兆，言多。}六服群辟，罔不承德。歸於宗周，董正治官。\footnote{六服諸侯，奉承周德。言協服。還歸於豐，督正治理職司之百官。○闢，必亦反。治，直吏反，下至“冢宰”經注同。}


{\noindent\zhuan\zihao{6}\fzbyks 傳“即政”至“甸服”。正義曰：檢\CJKunderwave{成王政}之序與\CJKunderwave{費誓}之經，知\CJKunderline{成王}即政之年，奄與淮夷又叛，叛即往伐，今始還歸。\CJKunderwave{多方}云：“五月丁亥，王來自奄，至於宗周。”與此滅淮夷而還歸在豐為一事也。年初始叛，五月即歸，其間未得巡守於四方也。而此言“撫萬國，巡行天下”，其實止得撫巡向淮夷之道所過諸侯爾，未是用四仲之月大巡守也。以撫諸侯巡守是天子之大事，因即大言之爾。周之法制無萬國也，惟伐淮夷非四徵也，言“萬國”、“四徵”亦是大言之爾。六服而惟言“侯甸”者，二服去圻最近，舉近以言之，言王巡省遍六服也。 \par}

{\noindent\zhuan\zihao{6}\fzbyks 傳“四面”至“言多”。正義曰：“四徵”，從京師而四面徵也。\CJKunderwave{釋詁}云：“庭，直也。綏，安也。”諸侯不直，謂叛逆王命，侵削下民，故“四面征討諸侯之不直者，所以安其兆民”。\CJKunderwave{楚語}云：“十日、百姓、千品、萬官、億醜、兆民。”每數相十，知“十億曰兆”。稱“兆”，言其多也。 \par}

{\noindent\zhuan\zihao{6}\fzbyks 傳“六服”至“百官”。正義曰：\CJKunderwave{周禮}“九服”，此惟言“六”者，夷、鎮、蕃三服在九州之外夷狄之地，王者之於夷狄，羈縻而已，不可同於華夏，故惟舉六服諸侯。奉承周德，言協服也。序雲“還歸在豐”，知宗周即豐也。周為天下所宗，王都所在皆得稱之，故豐、鎬與洛邑皆名“宗周”。\CJKunderwave{釋詁}云：“董、督，正也。”是“董”得為督，督正治理職司之百官。下戒敕是“董正”也。 \par}

{\noindent\shu\zihao{5}\fzkt “惟周”至“治官”。正義曰：惟周之王者，佈政教，撫安萬國，巡行天下侯服、甸服，四面征討諸侯之不直者，所以安其海內兆民。六服之內崑崙諸侯之君，無有不奉承周王之德者。自滅淮夷而歸於宗周豐邑，乃督正治理職司之百官。敘王發言之端也。 \par}

王曰：“若昔大猷，制治於未亂，保邦於未危。”\footnote{言當順古大道，制治安國，必於未亂未危之前，思患預防之。}

{\noindent\shu\zihao{5}\fzkt “王曰”至“未危”。正義曰：“治”謂政教，“邦”謂國家。治有失則亂，家不安則危。恐其亂則預為之制，慮其危則謀之使安，制其治於未亂之始，安其國於未危之前。張官設府，使分職明察，任賢委能，令事務順理，如是則政治而國安矣。標此二句於前，以示立官之意。必於未亂未危之前為之者，思患而預防之。“思患而預防之”，\CJKunderwave{易·既濟卦}象辭也。 \par}

曰：“\CJKunderline{唐}、\CJKunderline{虞}稽古，建官惟百。內有百揆四嶽，外有州牧侯伯。\footnote{道堯舜考古以建百官，內置百揆四嶽，象天之有五行，外置州牧十二及五國之長，上下相維，外內咸治。言有法。○長，丁丈反，下“官長”、“助長”並同。}庶政惟和，萬國咸寧。\footnote{官職有序，故眾政惟和，萬國皆安，所以為正治。}夏商官倍，亦克用乂。\footnote{禹湯建官二百，亦能用治。言不及\CJKunderline{唐}、\CJKunderline{虞}之清要。}明王立政，不惟其官，惟其人。\footnote{言聖帝明王立政修教，不惟多其官，惟在得其人。}


{\noindent\zhuan\zihao{6}\fzbyks 傳“道堯”至“有法”。正義曰：百人無主，不散則亂，有父則有君也。君不獨治，必須輔佐，有君則有臣也。\CJKunderwave{易·序卦}云：“有父子然後有君臣。”則君臣之興，次父子之後，人民之始，則當有之，未知其所由來也。雖遠舉\CJKunderline{唐}、\CJKunderline{虞}，復考古也。\CJKunderwave{說命}曰：“明王奉若天道，建邦設都。”則王者立官，皆象天為之，故“內置百揆四嶽，象天之有五行”也。五行佐天，群臣佐主，以此為象天爾。不必其數有五乃象五行，故以“百揆四嶽”為五行之象。\CJKunderwave{左傳}少昊立五鳩氏，顓頊已來立五行之官，其數亦有五，故置於五行矣。\CJKunderwave{舜典}雲“肇十有二州”，此說虞事，知“置州牧十二”也。“侯伯”謂諸侯之長，\CJKunderwave{益稷}篇\CJKunderline{禹}言治水時事雲“外薄四海，咸建五長”，知“侯伯”是五國之長也。\CJKunderline{成王}說此事者，言堯舜所制，上下相維，內外咸治，言有法也。此言“建官惟百”，“夏商官倍”，則\CJKunderline{唐}、\CJKunderline{虞}一百，夏商二百。\CJKunderwave{禮記·明堂位}雲“有虞氏官五十，夏后氏官百”者，\CJKunderwave{禮記}是後世之言，不與經典合也。 \par}

{\noindent\shu\zihao{5}\fzkt “曰\CJKunderline{唐}、\CJKunderline{虞}”至“其人”。正義曰：既言須立官之意，乃追述前代之法。止而復言，故更加一“曰”。唐堯\CJKunderline{虞舜}考行古道，立官惟數止一百也。“內有百揆四嶽”者，“百揆”，揆度百事，為群官之首，立一人也；“四嶽”，內典四時之政，外主太嶽之事，立四人也。“外有州牧侯伯”，牧，一州之長；侯伯，五國之長，各監其所部之國。外內置官，各有所掌，眾政惟以協和，萬邦所以皆安也。夏禹商湯立官倍多於\CJKunderline{唐}、\CJKunderline{虞}，雖不及\CJKunderline{唐}、\CJKunderline{虞}之清簡，亦能用以為治。明王立其政教，不惟多其官，惟在得其人。言自古制法皆明開官司，求賢以處之也。 \par}

今予小子，祗勤於德，夙夜不逮。\footnote{今我小子敬勤於德，雖夙夜匪懈，不能及古人。言自有極。○逮音代，一音大計反。懈，隹賣反。}仰惟前代時若，訓迪厥官。\footnote{言仰惟先代之法是順，訓蹈其所建官而則之，不敢自同堯舜之官，準擬夏殷而蹈之。}立太師、太傅、太保，茲惟三公。論道經邦，燮理陰陽。\footnote{師，天子所師法；傅，傅相天子；保，保安天子於德義者，此惟三公之任。佐王論道，以經緯國事，和理陰陽。言有德乃堪之。○燮，素協反。相，息亮反。}官不必備，惟其人。\footnote{三公之官不必備員，惟其人有德乃處之。○處，昌呂反。}少師、少傅、少保，曰三孤。\footnote{此三官名曰三孤。孤，特也。言卑於公，尊於卿，特置此三者。○少，詩照反，下同。}貳公弘化，寅亮天地，弼予一人。\footnote{副貳三公，弘大道化，敬信天地之教，以輔我一人之治。}冢宰掌邦治，統百官，均四海。\footnote{\CJKunderwave{天官}卿稱太宰，主國政治，統理百官，均平四海之內邦國。言任大。}司徒掌邦教，敷五典，擾兆民。\footnote{\CJKunderwave{地官}卿，司徒主國教化，布五常之教，以安和天下眾民，使小大皆協睦。○擾，而小反，徐音饒。}


{\noindent\zhuan\zihao{6}\fzbyks 傳“師天”至“堪之”。正義曰：三公俱是教道天子，輔相天子，緣其事而為之名。三公皆當運致天子，使歸於德義。傳於“保”下言“保安天子於德義”，總上三者，言皆然也。\CJKunderwave{禮記·文王世子}云：“師也”者，教之以事而喻諸德者也。保也者，慎其身以輔翼之而歸諸道者也。”道、德別掌者，內得於心，出行於道，道德不甚相遠，因其並釋“師”、“保”，故分配之爾。於公雲“燮理陰陽”，於孤雲“寅亮天地”，“和理”、“敬信”義亦同爾。以孤副貳三公，故其事所掌不異。 \par}

{\noindent\zhuan\zihao{6}\fzbyks 傳“天官”至“任大”。正義曰：此經言六卿所掌之事，撮引\CJKunderwave{周禮}為之總目，或據\CJKunderwave{禮}文，或取\CJKunderwave{禮}意，雖言有小異，義皆不殊。\CJKunderwave{周禮}云：“乃立天官冢宰，使帥其屬而掌邦治。治官之屬，太宰卿一人。”馬融云：“冢，大也。宰，治也。大治者，兼萬事之名也。”\CJKunderline{鄭玄}云：“變冢言大，進退異名也。百官總焉則謂之冢，列職於王則稱大。冢者，大之上也。山頂曰冢。”是解“冢”、“大”異名之意。\CJKunderwave{太宰職}云：“三曰禮典，以統百官。”馬融云：“統，本也。百官是宗伯之事也。”此“統百官”在“冢宰”之下，當以冢尊，故命統治百官為冢宰之事，治官、禮官俱得統之也。\CJKunderwave{禮}雲“以佐王均邦國”，此言“均四海”，故傳辨之“均平四海之內邦國”，與孔意不異。 \par}

{\noindent\zhuan\zihao{6}\fzbyks 傳“地官”至“協睦”。正義曰：\CJKunderwave{周禮}云：“乃立地官司徒，使帥其屬而掌邦教，以佐王安擾邦國。”\CJKunderwave{太宰職}云：“二曰教典，以擾萬民。”\CJKunderline{鄭玄}云：“擾亦安也，言饒衍之。”傳亦以“擾”為安。\CJKunderwave{五典}即五教也，布五常之教，以安和天下之人民，使小大協睦也。\CJKunderwave{舜典}云：“契為司徒，敬敷五教。”\CJKunderwave{周禮}：“司徒掌十有二教。一曰以祀禮教敬，則民不苟。二曰以陽禮教讓，則民不爭。三曰以陰禮教親，則民不怨。四曰以樂禮教和，則民不乖。五曰以儀辨等，則民不越。六曰以俗教安，則民不偷。七曰以刑教中，則民不暴。八曰以誓教恤，則民不怠。九曰以度教節，則民知足。十曰以世事教能，則民不失職。十有一曰以賢制爵，則民慎德。十有二曰以庸制祿，則民興功。”\CJKunderline{鄭玄}云：“有虞氏五而周十有二焉，然則十有二細分五教。為之五教，可以常行，謂之五典。五典謂父義、母慈、兄友、弟恭、子孝也。” \par}

宗伯掌邦禮，治神人，和上下。\footnote{\CJKunderwave{春官}卿，宗廟官長，主國禮，治天地神祗人鬼之事，及國之吉、兇、賓、軍、嘉五禮，以和上下尊卑等列。}司馬掌邦政，統六師，平邦國。\footnote{\CJKunderwave{夏官}卿，主戎馬之事，掌國征伐，統正六軍，平治王邦四方國之亂者。}司寇掌邦禁，詰奸慝，刑暴亂。\footnote{\CJKunderwave{秋官}卿，主寇賊法禁，治奸惡，刑強暴作亂者。夏司馬討惡助長物，秋司寇刑奸順時殺。}司空掌邦土，居四民，時地利。\footnote{\CJKunderwave{冬官}卿，主國空土以居民，士農工商四人。使順天時，分地利，授之土。能吐生百穀，故曰土。}六卿分職，各率其屬，以倡九牧，阜成兆民。\footnote{六卿各率其屬官大夫士，治其所分之職，以倡道九州牧伯為政，大成兆民之性命，皆能其官，則政治。○倡，尺亮反，下同。阜音負。治，直吏反。}

{\noindent\zhuan\zihao{6}\fzbyks 傳“春官”至“等列”。正義曰：\CJKunderwave{周禮}云：“乃立春官宗伯，使帥其屬而掌邦禮，以佐王和邦國宗廟也。”“伯”，長也。宗廟官之長，故名其官為“宗伯”。其職云：“掌建邦之天神、人鬼、地祗之禮。”又主吉、兇、賓、軍、嘉之五禮。吉禮之別十有二，凶禮之別有五，賓禮之別有八，軍禮之別有五，嘉禮之別有六，總有三十六禮，皆在宗伯職掌之文，文煩不可具載。\CJKunderwave{太宰職}云：“三曰禮典，以和邦國，以諧萬民。”其職又有“以玉作六瑞，以等邦國。以禽作六贄，以等諸臣”，是“以和上下尊卑等列”也。 \par}

{\noindent\zhuan\zihao{6}\fzbyks 傳“夏官”至“亂者”。正義曰：\CJKunderwave{周禮}云：“乃立夏官司馬，使帥其屬而掌邦政，以佐王平邦國。”其職主戎馬之事，有掌征伐，統正六軍，平治王邦四方國之亂者。天子六軍，軍師之通名也。案其職“掌九伐之法，馮弱犯寡則眚之，賊賢害民則伐之，暴內陵外則壇之，野荒民散則削之，負固不服則侵之，賊殺其親則正之，放弒其君則殘之，犯令陵政則杜之，外內亂、鳥獸行則滅之”。 \par}

{\noindent\zhuan\zihao{6}\fzbyks 傳“秋官”至“時殺”。正義曰：\CJKunderwave{周禮}云：“乃立秋官司寇，使帥其屬而掌邦禁，以佐王刑邦國。”其職云：“刑邦國，詰四方。”馬融云：“詰猶窮也，窮四方之奸也。”孔以“詰”為治，是主寇賊法禁，治奸慝之人，刑殺其強暴作亂者。夏官主征伐，秋官主刑殺，征伐亦殺人而官屬異時者，夏司馬討惡助夏時之長物，秋司寇刑奸順秋時之殺物也。\CJKunderwave{周禮}雲“掌邦刑”，此雲“掌邦禁”者，避下“刑暴亂”之文，故云“掌邦禁”。 \par}

{\noindent\zhuan\zihao{6}\fzbyks 傳“冬官”至“曰土”。正義曰：\CJKunderwave{周禮·冬官}亡。\CJKunderwave{小宰職}云：“六曰冬官，掌邦事。“又云：“六曰事職，以富國，以養萬民。”馬融云：“事職掌百工、器用、耒耜、弓車之屬。”與此主土居民全不相當。\CJKunderwave{冬官}既亡，不知其本。\CJKunderwave{禮記·王制}記司空之事云：“量地以制邑，度地以居民。”足明\CJKunderwave{冬官}本有主土居民之事也。\CJKunderwave{齊語}云：“管仲製法，令士農工商四民不雜。”即此“居民使順天時，分地利，授之土”也。土則地利為之名，以其吐生百穀，故曰“土”也。\CJKunderwave{周禮}雲“事”，此雲“土”者，為下有“居四民”，故云“土”以居民，為急故也。 \par}

{\noindent\shu\zihao{5}\fzkt “今予”至“厥官”。正義曰：王言：“今我小子，敬勤於德，雖早夜不懈怠，猶不能及於\CJKunderline{唐}、\CJKunderline{虞}。仰惟先代夏商之法是順，順蹈其前代建官而法則之。”言不敢同堯舜之官，準擬行夏殷之官爾。“若”與“訓”俱訓為順也。 \par}

六年，五服一朝。\footnote{五服，侯、甸、男、採、衛。六年一朝會京師。}又六年，王乃時巡，考制度於四嶽。\footnote{周制十二年一巡守，春東、夏南、秋西、冬北，故曰時巡。考正制度禮法於四嶽之下，如虞帝巡守然。}諸侯各朝於方岳，大明黜陟。”\footnote{覲四方諸侯，各朝於方岳之下，大明考績黜陟之法。}


{\noindent\zhuan\zihao{6}\fzbyks 傳“周制”至“守然”。正義曰：\CJKunderwave{周禮·大行人}雲“十有二歲王巡守殷國”，是“周制十二年一巡守”也。如\CJKunderwave{舜典}所云春東、夏南、秋西、冬北以四時巡行，故曰“時巡”。“考正制度禮法於四嶽之下，如虞帝巡守然”，據\CJKunderwave{舜典}，“同律度量衡”已下皆是也。 \par}

{\noindent\shu\zihao{5}\fzkt “六年”至“黜陟”。正義曰：此篇說六卿職掌，皆與\CJKunderwave{周禮}符同，則“六年，五服一朝”亦應是\CJKunderwave{周禮}之法，而\CJKunderwave{周禮}無此法也。\CJKunderwave{周禮·大行人}云：“侯服歲一見，其貢祀物。甸服二歲一見，其貢嬪物。男服三歲一見，其貢器物。採服四歲一見，其貢服物。衛服五歲一見，其貢材物。要服六歲一見，其貢貨物。”先儒說\CJKunderwave{周禮}者，皆雲“見”謂來朝也。必如所言，則周之諸侯各以服數來朝，無六年一朝之事。昭十三年\CJKunderwave{左傳}叔向云：“明王之制，使諸侯歲聘以志業，間朝以講禮，再朝而會以示威，再會而盟以顯昭明。自古已來，未之或失也。存亡之道，恆由是興。”說\CJKunderwave{左傳}者以為三年一朝、六年一會、十二年而盟，事與\CJKunderwave{周禮}不同。謂之前代明王之法，先儒未嘗措意，不知異之所由。計彼六年一會，與此“六年，五服一朝”事相當也。再會而盟，與此十二年“王乃時巡”，諸侯各朝於方岳亦相當也。叔向盛陳此法，以懼齊人使盟，若周無此，禮叔向妄說，齊人當以辭拒之，何所畏懼而敬以從命乎？且雲“自古以來，未之或失”，則當時猶尚行之，不得為前代之法，脅當時之人明矣。明周有此法，\CJKunderwave{禮}文不具爾。\CJKunderwave{大行人}所云，見者皆言貢物，或可因貢而見，何必見者皆是君自朝乎？遣使貢物亦應可矣。\CJKunderwave{大宗伯}云：“時見曰會，殷見曰同。”“時見”、“殷見”不雲年限，“時見曰會”何必不是“再朝而會”乎？“殷見曰同”何必不是“再會而盟”乎？\CJKunderline{周公}制禮若無此法，豈\CJKunderline{成王}謬言，叔向妄說也？計六年大集，應六服俱來，而此文惟言“五服”。孔以五服為侯、甸、男、採、衛，蓋以要服路遠，外逼四夷，不必常能及期，故寬言之而不數也。 \par}

王曰：“嗚呼！凡我有官君子，欽乃攸司，慎乃出令，令出惟行，弗惟反。\footnote{有官君子，大夫以上。嘆而戒之，使敬汝所司，慎汝出令，從政之本。令出必惟行之，不惟反改。若二三其令，亂之道。}以公滅私，民其允懷。\footnote{從政以公平滅私情，則民其信歸之。}學古入官，議事以制，政乃不迷。\footnote{言當先學古訓，然後入官治政。凡制事必以古義議度終始，政乃不迷錯。○度，待洛反。}其爾典常作之師，無以利口亂厥官。\footnote{其汝為政當以舊典常故事為師法，無以利口辯佞亂其官。}


{\noindent\zhuan\zihao{6}\fzbyks 傳“有官”至“之道”。正義曰：教之出令，使之號令在下，則是尊官，故知“有官君子”是“大夫已上”也，下雲“三事暨大夫”是也。安危在於出令，故慎汝出令是從政之本也。令既出口，必須行之，令而不行，是去而更反，故謂之“反”也。“不惟反者”，令其必行之，勿使反也。若前令不行而倒反，別出後令以改前令，二三其政，則在下不知所從，是亂之道也。 \par}

{\noindent\zhuan\zihao{6}\fzbyks 傳“言當”至“迷錯”。正義曰：襄三十一年\CJKunderwave{左傳}子產云：“我聞學而後入政，未聞以政學者也。”言將欲入政，先學古之訓典，觀古之成敗，擇善而從之，然後可以入官治政矣。凡欲制斷當今之事，必以古之義理議論量度其終始，合於古義，然後行之。則其為之政教，乃不迷錯也。 \par}

{\noindent\shu\zihao{5}\fzkt “王曰”至“厥官”。正義曰：王言而嘆曰：“嗚呼！凡我有官君子。”謂大夫已上有職事者。“汝等皆敬汝所主之職事，慎汝所出之號令。令出於口，惟即行之，不惟反之而不用，是去而復反也。為政之法，以公平之心滅己之私慾，則見下民其信汝而歸汝矣。學古之典訓，然後入官治政。論議時事，必以古之制度，如此則政教乃不迷錯矣。其汝為政，當以舊典常故事作師法，無以利口辯佞亂其官”。教之以居官為政之法也。 \par}

蓄疑敗謀，怠忽荒政，不學牆面，蒞事惟煩。\footnote{積疑不決，必敗其謀。怠惰忽略，必亂其政。人而不學，其猶正牆面而立，臨政事必煩。○蓄，敕六反。蒞音利，又音類。}戒爾卿士，功崇惟志，業廣惟勤，惟克果斷，乃罔後艱。\footnote{此戒凡有官位，但言卿士，舉其掌事者。功高由志，業廣由勤，惟能果斷行事，乃無後難。言多疑必致患。○斷，丁亂反，下注同。}

{\noindent\shu\zihao{5}\fzkt “蓄疑”至“後艱”。正義曰：又戒群臣，使彊於割斷，勤於職事。蓄積疑惑，不能彊斷，則必敗其謀慮。怠惰忽略，不能恪勤，則荒廢政事。人而不學，如面向牆，無所睹見，以此臨事，則惟煩亂，不能治理。戒汝卿之有事者，功之高者惟志意強正，業之大者惟勤力在公，惟能果敢決斷，乃無有後日艱難。言多疑必將致後患矣，申說“蓄疑敗謀”也。 \par}

位不期驕，祿不期侈。\footnote{貴不與驕期而驕自至，富不與侈期而侈自來，驕侈以行己，所以速亡。}恭儉惟德，無載爾偽。\footnote{言當恭儉，惟以立德，無行奸偽。}作德，心逸日休。作偽，心勞日拙。\footnote{為德，直道而行，於心逸豫而名日美。為偽，飾巧百端，於心勞苦而事日拙，不可為。}居寵思危，罔不惟畏，弗畏入畏。\footnote{言雖居貴寵，當思危，惟無所不畏。若乃不畏，則入可畏之刑。}推賢讓能，庶官乃和，不和政厖。\footnote{賢能相讓，俊乂在官，所以和諧。厖，亂也。○厖，武江反。}舉能其官，惟爾之能。稱匪其人，惟爾不任。”\footnote{所舉能修其官，惟亦汝之功能。舉非其人，亦惟汝之不勝其任。○勝音升。}王曰：“嗚呼！三事暨大夫，敬爾有官，亂爾有政，\footnote{嘆而敕之，公卿已下，各敬居汝所有之官，治汝所有之職。}以佑乃闢。永康兆民，萬邦惟無斁。”\footnote{言當敬治官政，以助汝君，長安天下兆民，則天下萬國惟乃無厭我周德。○斁音亦。長，直良反。厭，於豔反。}

{\noindent\shu\zihao{5}\fzkt 傳“為德”至“可為”。正義曰：為德者自得於己，直道而行，無所經營，於心逸豫，功成則譽顯，而名益美也。為偽者行違其方，枉道求進，思念欺巧，於心勞苦，詐窮則道屈，而事日益拙也。以此故，偽不可為。申說“無載爾偽”也。 \par}

\CJKunderline{成王}既伐東夷，肅慎來賀。\footnote{海東諸夷駒麗、扶余、馯貌之屬，\CJKunderline{武王}克商，皆通道焉。\CJKunderline{成王}即政而叛，王伐而服之，故肅慎氏來賀。○肅慎，馬本作息慎，云：“北夷也。”駒，俱付反，又如字。麗，力支反。馯，戶旦反，\CJKunderwave{地理志}音寒。貊，孟白反，\CJKunderwave{說文}作“貉，北方豸種。\CJKunderline{孔子}曰，貉之言貊。貊，惡也。”}王俾\CJKunderline{榮伯}作\CJKunderwave{賄肅慎之命}。\footnote{榮，國名。同姓諸侯，為卿大夫。王使之為命書，以幣賄賜肅慎之夷。亡。○俾，必爾反，馬本作辯。}


{\noindent\zhuan\zihao{6}\fzbyks 傳“海東”至“來賀”。正義曰：\CJKunderline{成王}伐淮夷，滅徐奄，指言其國之名。此傳言“東夷”，非徒淮水之上夷也，故以為“海東諸夷駒麗、扶余、馯貊之屬”，此皆於\CJKunderline{孔君}之時有此名也。\CJKunderwave{周禮·職方氏}四夷之名、八蠻、九貉，\CJKunderline{鄭玄}雲“北方曰貉”，又云“東北夷也”。\CJKunderwave{漢書}有高駒麗、扶余、韓，無此馯，馯即彼韓也，音同而字異爾。\CJKunderwave{多方}云：“王來自奄。”奄在後滅，言滅奄即來，必非滅奄之後更伐東夷。夷在海東路遠，又不得先伐遠夷，後來滅奄，此雲“\CJKunderline{成王}既伐東夷”，不知何時伐之。\CJKunderwave{魯語}云：“\CJKunderline{武王}克商，遂通道於九夷、八蠻，於是肅慎氏來賀，貢楛矢。”則\CJKunderline{武王}之時，東夷服也。\CJKunderline{成王}即政，奄與淮夷近者尚叛，明知遠夷亦叛。蓋\CJKunderline{成王}親伐淮夷而滅之，又使偏師伐東夷而服之。君統臣功，故言王伐，不是\CJKunderline{成王}親自伐也。肅慎之於中國，又遠於所伐諸夷，見諸夷既服，故懼而來賀也。 \par}

{\noindent\zhuan\zihao{6}\fzbyks 傳“榮國”至“夷亡”。正義曰：\CJKunderwave{晉語}云：“\CJKunderline{文王}諏於蔡、原，訪於辛、尹，重之以周、召、畢、榮。”於\CJKunderline{文王}之時，名次\CJKunderline{畢公}之下，則是大臣也。未知此時\CJKunderline{榮伯}是彼榮公以否，或是其子孫也。“同姓諸侯”，相傳為然，注\CJKunderwave{國語}者亦云榮、周同姓。不知時為何官，故並雲“卿大夫”。王使\CJKunderline{榮伯}，明使中所作。史錄其篇，名為\CJKunderwave{賄肅慎之命}，明是王使之為命書，以幣賜肅慎氏之夷也。 \par}

{\noindent\shu\zihao{5}\fzkt “\CJKunderline{成王}”至“之命”。正義曰：\CJKunderline{成王}即政之初，東夷背叛。\CJKunderline{成王}既伐而服之，東北遠夷其國有名肅慎氏者，以王戰勝，遠來朝賀。王賜以財賄，使榮國之伯為策書，以命肅慎之夷，嘉其慶賀，慰其勞苦之意。史敘其事，作\CJKunderwave{賄肅慎之命}名篇也。 \par}

\CJKunderline{周公}在豐，\footnote{致政老歸。}將沒，欲葬成周。\footnote{己所營作，示終始念之。}公薨，\CJKunderline{成王}葬於畢，\footnote{不敢臣\CJKunderline{周公}，故使近文武之墓。○近，附近之近。}告\CJKunderline{周公}，作\CJKunderwave{亳姑}。\footnote{\CJKunderline{周公}徙奄君於亳姑，因告柩以葬畢之義，並及奄君已定亳姑，言所遷之功成。亡。○柩，其久反。}


{\noindent\zhuan\zihao{6}\fzbyks 傳“致政老歸”。正義曰：\CJKunderline{周公}既還政\CJKunderline{成王}，\CJKunderline{成王}又留為太師，今言“\CJKunderline{周公}在豐”，則是去離王朝，又致太師之政，告老歸於豐，如\CJKunderline{伊尹}之告歸也。\CJKunderline{成王}封\CJKunderline{伯禽}於魯，以為\CJKunderline{周公}後。公老不歸魯而在豐者，文十三年\CJKunderwave{公羊傳}云：“\CJKunderline{周公}曷為不之魯？欲天下之一乎周也。”何休云：“\CJKunderline{周公}聖人，德至重，功至大，東征則西國怨，西征則東國怨。嫌之魯，恐天下回心趣向之。故封\CJKunderline{伯禽}，命使遙供養，死則奔喪為主，所以一天下之心於周室。”是言\CJKunderline{周公}不歸魯之意也。歸豐者，蓋以先王之都，欲近其宗廟故也。 \par}

{\noindent\zhuan\zihao{6}\fzbyks 傳“\CJKunderline{周公}”至“成亡”。正義曰：序說葬\CJKunderline{周公}之事，其篇乃名\CJKunderwave{亳姑}，篇名與序不相允會。其篇既亡，不知所道，故傳原其意而為之說。上篇將遷亳姑，序言“\CJKunderline{成王}既踐奄，將遷其君於亳姑”者，是\CJKunderline{周公}之意。今告\CJKunderline{周公}之柩以葬畢之義，乃用“亳姑”為篇名，必是告葬之時，並言及奄君已定於亳姑，言\CJKunderline{周公}所遷之功成，故以名篇也。 \par}

{\noindent\shu\zihao{5}\fzkt “\CJKunderline{周公}”至“亳姑”。正義曰：\CJKunderline{周公}既致政於王，歸在豐邑。將沒，遺言欲得葬於成周。以成周是己所營，示己終始念之，故欲葬焉。及公薨，\CJKunderline{成王}葬於畢，以文武之墓在畢，示己不敢臣\CJKunderline{周公}，使近文武之墓。王以葬畢之義告\CJKunderline{周公}之柩，又\CJKunderline{周公}徙奄君於亳姑，因言亳姑功成。史敘其事，作\CJKunderwave{亳姑}之篇。案\CJKunderwave{帝王世紀}云：“文武葬於畢。”畢在杜南，\CJKunderwave{晉書·地道記}亦云畢在杜南，與畢陌別，俱在長安西北。 \par}

\section{君陳第二十三【偽】}


\CJKunderline{周公}既沒，命\CJKunderline{君陳}分正東郊成周，\footnote{\CJKunderline{成王}重\CJKunderline{周公}所營，故命\CJKunderline{君陳}分居，正東郊成周之邑里官司。}作\CJKunderwave{君陳}。\footnote{作書命之。}

君陳\footnote{臣名也，因以名篇。○鄭注\CJKunderwave{禮記}云：“\CJKunderline{周公}之子。”}

王若曰：“\CJKunderline{君陳}，惟爾令德孝恭。\footnote{言其有令德，善事父母，行己以恭。}惟孝，友于兄弟，克施有政。\footnote{言善父母者必友于兄弟，能施有政令。}命汝尹茲東郊，敬哉！\footnote{正此東郊，監殷頑民，教訓之。○監，工銜反。}昔\CJKunderline{周公}師保萬民，民懷其德。往慎乃司，茲率厥常。\footnote{言\CJKunderline{周公}師安天下之民，民歸其德。今往承其業，當慎汝所主，此循其常法而教訓之。}懋昭\CJKunderline{周公}之訓，惟民其乂。\footnote{勉明\CJKunderline{周公}之教，惟民其治。○懋音茂。治，直吏反，下注“政治”同。}


{\noindent\zhuan\zihao{6}\fzbyks 傳“\CJKunderline{成王}”至“官司”。正義曰：“成周”，周之下都。監成周者正是一邑宰爾，而特命\CJKunderline{君陳}大其事者，\CJKunderline{成王}重\CJKunderline{周公}所營，猶恐殷民有不服之者，故命\CJKunderline{君陳}分居，正東郊成周之邑里官司也。以\CJKunderwave{畢命}之序言“分居”，知此“分”亦為分居，分別殷民善惡所居，即\CJKunderwave{畢命}所云“旌別淑慝，表厥宅裡”是也。言“東郊者”，\CJKunderline{鄭玄}云：“天子之國五十里為近郊，今河南洛陽相去則然。”是言成周之邑為周之東郊也。 \par}

{\noindent\zhuan\zihao{6}\fzbyks 傳“臣名”至“名篇”。正義曰：孔直雲“臣名”，則非\CJKunderline{周公}子也。\CJKunderline{鄭玄}注\CJKunderwave{中庸}雲“\CJKunderline{君陳}，蓋\CJKunderline{周公}子”者，以經雲“\CJKunderline{周公}既沒，命\CJKunderline{君陳}”，猶若\CJKunderline{蔡叔}既沒，命\CJKunderline{蔡仲}故也。孔未必然矣。 \par}

{\noindent\zhuan\zihao{6}\fzbyks 傳“言其”至“以恭”。正義曰：“令德”，在身之大名。“孝”是事親之稱，“恭”是身之所行，言其善事父母，行己以恭也。\CJKunderwave{釋訓}云：“善父母為孝，善兄弟為友。” \par}

{\noindent\zhuan\zihao{6}\fzbyks 傳“言善”至“政令”。正義曰：父母尊之極，兄弟親之甚，緣其施孝於極尊，乃能施友于甚親。言善事父母者必友于兄弟，推此親親之心，以至於疏遠，每事以仁恕行之，故能施有政令也。 \par}

{\noindent\shu\zihao{5}\fzkt “\CJKunderline{周公}”至“\CJKunderline{君陳}”。正義曰：\CJKunderline{周公}遷殷頑民於成周，頑民既遷，\CJKunderline{周公}親自監之。\CJKunderline{周公}既沒，\CJKunderline{成王}命其臣名\CJKunderline{君陳}代\CJKunderline{周公}監之，分別居處，正此東郊成周之邑，以策書命之。史錄其事，作策書，為\CJKunderwave{君陳}篇名。 \par}

“我聞曰：‘至治馨香，感於神明。黍稷非馨，明德惟馨。’\footnote{所聞之古聖賢之言，政治之至者，芬芳馨氣動於神明。所謂芬芳非黍稷之氣，乃明德之馨。勵之以德。}爾尚式時\CJKunderline{周公}之猷訓，惟日孜孜，無敢逸豫。\footnote{汝庶幾用是\CJKunderline{周公}之道教殷民，惟當日孜孜勤行之，無敢自寬暇逸豫。○孜音茲。}

{\noindent\shu\zihao{5}\fzkt “我聞”至“逸豫”。正義曰：我聞人之言曰：“有至美治之善者，乃有馨香之氣，感動於神明。所言馨香感神者，黍稷飲食之氣非馨香也，明德之所遠及乃惟為馨香爾。”勉勵\CJKunderline{君陳}使為德也。欲必為明德，惟法\CJKunderline{周公}，汝當庶幾用是\CJKunderline{周公}之道。惟當每日孜孜勤法行之，無敢自寬暇逸豫。教使勤於事也。 \par}

凡人未見聖，若不克見。既見聖，亦不克由聖，\footnote{此言凡人有初無終，未見聖道如不能得見。已見聖道，亦不能用之，所以無成。}爾其戒哉！爾惟風，下民惟草。\footnote{汝戒，勿為凡人之行。民從上教而變，猶草應風而偃，不可不慎。}圖厥政，莫或不艱，有廢有興。出入自爾師虞，庶言同則繹。\footnote{謀其政，無有不先慮其難，有所廢，有所起。出納之事，當用汝總言度之。眾言同，則陳而布之。禁其專。○繹音亦。度，待洛反。}爾有嘉謀嘉猷，則入告爾後於內，爾乃順之於外，\footnote{汝有善謀善道，則入告汝君於內，汝乃順行之於外。}曰：‘斯謀斯猷，惟我後之德。’\footnote{此善謀此善道，惟我君之德。善則稱君，人臣之義。}嗚呼！臣人咸若時，惟良顯哉！”\footnote{嘆而美之曰：“臣於人者皆順此道，是惟良臣，則君顯明於世。”}王曰：“\CJKunderline{君陳}，爾惟弘\CJKunderline{周公}丕訓，無依勢作威，無倚法以削，\footnote{汝為政當闡大\CJKunderline{周公}之大訓，無乘勢位作威人上，無倚法制以行刻削之政。}寬而有制，從容以和。\footnote{寬不失制，動不失和，德教之治。○從，七容反。}殷民在闢，予曰闢，爾惟勿闢。予曰宥，爾惟勿宥。惟厥中。\footnote{殷人有罪在刑法者，我曰：“刑之。”汝勿刑。我曰：“赦宥。”汝勿宥。惟其當以中正平理斷之。○闢，扶亦反，下同。中如字，或丁仲反。斷，丁亂反。}有弗若於汝政，弗化於汝訓，闢以止闢，乃闢。\footnote{有不順於汝政，不變於汝教，刑之而懲止犯刑者，乃刑之。}狃於奸宄，敗常亂俗，三細不宥。\footnote{習於奸宄兇惡，毀敗五常之道，以亂風俗之教，罪雖小，三犯不赦，所以絕惡源。○狃，女九反。}


{\noindent\zhuan\zihao{6}\fzbyks 傳“汝為”至“之政”。正義曰：\CJKunderline{君陳}之智，必不及\CJKunderline{周公}，而令闡大\CJKunderline{周公}訓者，遵行其法，使廣被於民，即是闡揚而大之。非遣\CJKunderline{君陳}為法，使大於\CJKunderline{周公}法也。凡在人上，位貴於人，勢足可畏者，多乘是形勢以作威刑于人，倚附公法以行刻削之政，故禁之也。 \par}

{\noindent\zhuan\zihao{6}\fzbyks 傳“寬不”至“之治”。正義曰：“寬不失制”，則經“寬而有制”。“動不失和”，則經“從容以和”。言“動”，謂“從容”也。 \par}

{\noindent\zhuan\zihao{6}\fzbyks 傳“習於”至“惡源”。正義曰：\CJKunderwave{釋言}云：“狃，復也。”孫炎曰：“狃忕，前復為也。”古言“狃忕”是貫習之義，故以“習”解“狃”。“習於奸宄兇惡”，言為之不知止也。“敗常亂俗”，有大有小，罪雖小者，三犯不赦，恐其滋大，所以絕惡源也。此謂所犯小事，言“三”者，再猶可赦爾。 \par}

{\noindent\shu\zihao{5}\fzkt “王曰”至“不宥”。正義曰：王呼之曰：“\CJKunderline{君陳}，汝今為政，當弘大\CJKunderline{周公}之大訓。\CJKunderline{周公}既有大訓，汝當遵而行之，使其法更寬大。汝奉\CJKunderline{周公}之訓，無得依恃形勢以作威於人，無得倚附法制以行刻削百姓。必當寬容而有法制，使疏而不漏。從容以和協於物，莫為褊急。此成周殷民，有犯事在於刑法未斷決者，我告汝曰：‘刑罰之。’汝惟勿得刑罰之。我告汝曰：‘赦宥之。’汝惟勿得赦宥之。惟其以中正平法斷決之，不得從上意也。其有不順於汝之政令，不化於汝之訓教，其罪既大，當行刑中。刑罰一人可以止息後犯者，故云犯刑者乃刑之。如其罪或輕細，罰不當理，雖刑勿息，故不可輒刑。若有人習於奸宄兇惡，敗五常之道，亂風俗之教，三犯其事者，事雖細小，勿得宥之。以其知而故犯，當殺之以絕惡源也。” \par}

爾無忿疾於頑，無求備於一夫。\footnote{人有頑嚚不喻，汝當訓之，無忿怒疾之。使人當器之，無責備於一夫。}必有忍，其乃有濟。有容，德乃大。\footnote{為人君長，必有所含忍，其乃有所成。有所包容，德乃為大。欲其忍恥藏垢。○長，誅丈反。垢，工口反。}簡厥修，亦簡其或不修。\footnote{簡別其德行修者，亦別其有不修者，善以勸能，惡以沮否。○別，彼列反。沮，在汝反。否，方九反，又音鄙。}進厥良，以率其或不良。\footnote{進顯其賢良者，以率勉其有不良者，使為善。}

{\noindent\shu\zihao{5}\fzkt “爾無”至“不良”。正義曰：民者，冥也，當以漸教之。故戒\CJKunderline{君陳}：“民有不知道者，汝無忿怒疾惡。頑嚚之民，當以漸教訓之。無求備於一人，當取其所能。在為人君，必有所含忍，其事乃有所成。有所寬容，其德乃能大。”欲其寬大不褊隘也。“汝之為政，須知民之善惡，簡別其德行修者，亦簡別其有不修德行者。進顯其賢良，以率勵其不良者”。欲令其化惡，使為善也。 \par}

惟民生厚，因物有遷。\footnote{言人自然之性敦厚，因所見所習之物有遷變之道，故必慎所以示之。}違上所命，從厥攸好。\footnote{人之於上，不從其令，從其所好，故人主不可不慎所好。○好，呼報反。}爾克敬典在德，時乃罔不變。允升於大猷。\footnote{汝治人能敬常在道德，是乃無不變化，其政教則信升於大道。}惟予一人膺受多福，\footnote{汝能升大道，則惟我一人亦當受其多福，無兇危。}其爾之休，終有辭於永世。”\footnote{非但我受多福而已，其汝之美名，亦終見稱誦於長世。言沒而不朽。長如字。朽，許久反。}

{\noindent\shu\zihao{5}\fzkt “惟民”至“永世”。正義曰：惟民初生，自然之性皆敦厚矣。因見所習之物，本性乃有遷變，為惡皆由習效使然。人之情性，好違上所命，命之不必從也，從其君所好。君之所好，民必從之，在上者不可不慎所好也。汝之治民能敬，當從終常在於道德教之。汝以道德教之，是民乃無不變化。民皆變從汝化，則信升於大道矣。汝能如此，惟我一人亦當受其多福，無兇危矣。其汝之美名，亦終有稱誦之美辭於長世矣。 \par}

\section{顧命第二十四（顧命上）}


\CJKunderline{成王}將崩，命\CJKunderline{召公}、\CJKunderline{畢公}。\footnote{二公為二伯，中分天下而治之。}率諸侯相康王，作\CJKunderwave{顧命}。\footnote{臨終之命曰顧命。○相，息亮反。顧，工戶反，馬云：“\CJKunderline{成王}將崩，顧命康王，命\CJKunderline{召公}、\CJKunderline{畢公}率諸侯輔相之。”}


{\noindent\zhuan\zihao{6}\fzbyks 傳“二公”至“治之”。正義曰：\CJKunderwave{禮記·曲禮下}文云，“九州之長曰牧”，“五官之長曰伯，是職方”。\CJKunderline{鄭玄}云：“職，主也。謂為三公者，是伯分主東西者也。”\CJKunderwave{周禮·大宗伯}云：“八命作牧，九命作伯。”鄭云，謂“上公有功德者，加命為二伯”。此\CJKunderwave{禮}文皆伯尊於牧，牧主一州，明伯是中分天下者也。\CJKunderwave{禮}言“職方”，是各主一方也。此二伯即以三公為之。隱五年\CJKunderwave{公羊傳}云：“諸公者何？天子三公。天子三公者何？天子之相也。天子之相何以三？自陝而東者\CJKunderline{周公}主之，自陝而西者\CJKunderline{召公}主之，一相處乎內。”是言三公為二伯也。\CJKunderwave{公羊傳}漢世之書，陝縣者漢之弘農郡所治，其地居二京之中，故以為二伯分掌之界，\CJKunderline{周公}所分亦當然也。\CJKunderwave{公羊傳}所言周、召分主，謂\CJKunderline{成王}即位之初，此時\CJKunderline{周公}已薨，故\CJKunderline{畢公}代之。\CJKunderwave{周官}篇三公之次太師、太傅、太保，太保最在下。此篇以\CJKunderline{召公}為先者，三公命數尊卑同也，王就其中委任賢者，任之重者則在前耳。 \par}

{\noindent\zhuan\zihao{6}\fzbyks 傳“臨終”至“顧命”。正義曰：\CJKunderwave{說文}云：“顧，還視也。”\CJKunderline{鄭玄}云：“回首曰顧，顧是將去之意。”此言“臨終之命曰顧命”，言臨將死去，回顧而為語也。 \par}

{\noindent\shu\zihao{5}\fzkt “\CJKunderline{成王}”至“顧命”。正義曰：\CJKunderline{成王}病困將崩，召集群臣以言，命太保\CJKunderline{召公}、太師\CJKunderline{畢公}，使率領天下諸侯輔相康王。史敘其事。作\CJKunderwave{顧命}。 \par}

顧命\footnote{實命群臣，敘以要言。}

惟四月哉生魄，王不懌。\footnote{\CJKunderline{成王}崩年之四月，始生魄，月十六日，王有疾，故不悅懌。○懌音亦。馬本作“不釋”，云：“不釋，疾不解也。”}甲子，王乃\xpinyin*{洮頮}水。相被冕服，憑玉幾。\footnote{王大發大命，臨群臣，必齋戒沐浴。今疾病，故但洮盥頮面。扶相者，被以冠冕，加朝服，憑玉幾以出命。○洮，他刀反，徐音逃，馬云：“洮，洮發也。”頮音悔，\CJKunderwave{說文}作沬，云：“古文作頮。”馬云：“頮，頮面也。”被，皮義反。徐，扶偽反，注同。憑，皮冰反，下同。\CJKunderwave{說文}作憑，云：“依幾也。”\CJKunderwave{字林}同，父冰反。齊，側皆反。盥音管，又音灌。朝，直遙反。}



{\noindent\zhuan\zihao{6}\fzbyks 傳“實命”至“要言”。正義曰：王之所命，實普命群臣，序以要約為言，直雲“命\CJKunderline{召公}、\CJKunderline{畢公}”。傳不於上“\CJKunderline{召公}、\CJKunderline{畢公}”之下而解，於“顧命”之下言之者，以上欲指明二公中分天下之事，非是總語，故“命”不得言之。“顧命”是總命群臣，非但召、畢而已，故於此解也。 \par}

{\noindent\zhuan\zihao{6}\fzbyks 傳“\CJKunderline{成王}”至“悅謂”。正義曰：\CJKunderline{成王}崩年，經典不載，\CJKunderwave{漢書·律曆志}云，\CJKunderline{成王}即位“三十年四月庚戌朔，十五日甲子哉生魄”，即引此\CJKunderwave{顧命}之文。以為\CJKunderline{成王}即位三十年而崩，此是劉歆說也。孔以甲子為十六日，則不得與歆同矣。\CJKunderline{鄭玄}云：“此\CJKunderline{成王}二十八年。”傳惟言“\CJKunderline{成王}崩年”，未知\CJKunderline{成王}即位幾年崩也。\CJKunderwave{志}又云：“死魄，朔也。生魄，望也。”明死魄生從望為始，故始生魄為月十六日，即是望之日也。\CJKunderwave{釋詁}云：“懌，樂也。”有疾，故不悅懌。下雲“病日臻，既彌留”，則\CJKunderline{成王}遇病已多日矣。於“哉生魄”下始言“王不懌”者，甲子是發命之日，為“洮頮”張本耳。 \par}

{\noindent\zhuan\zihao{6}\fzbyks 傳“王大發”至“出命”。正義曰：凡有敬事，皆當潔清。王將發大命，臨群臣，必齋戒沐浴。今以病疾之故，不能沐浴，故但洮頮而已。\CJKunderwave{禮}洗手謂之“盥”，洗面謂之“靧”。\CJKunderwave{內則}云，子事父母“面垢，燂潘請靧”。“頮”是洗面，知“洮”為盥手。言“水”謂洮盥俱用水。扶相王者，以冕服加王。\CJKunderline{鄭玄}云：“相者，正王服位之臣，謂太僕。”或當然也。“被以冠冕”，以冕服被王首也。“加朝服”，以服加王身也，謂以袞冕朝諸侯之服加王身也。鄭以為玄冕，知不然者，以顧命群臣，大發大命，以文武之業傳社稷之重，不應惟服玄冕而已。\CJKunderwave{覲禮}王服袞冕而有玉幾。此既“憑玉幾”，明服袞冕也。\CJKunderwave{周禮·司几筵}云，凡大朝覲，王位設黼扆，扆前南向設左右玉幾。是王見群臣當憑玉幾以出命。 \par}

乃同召太保\CJKunderline{奭}、\CJKunderline{芮伯}、\CJKunderline{彤伯}、\CJKunderline{畢公}、\CJKunderline{衛侯}、\CJKunderline{毛公}、\footnote{同召六卿，下至御治事。太、保、畢毛稱公，則三公矣。此先後六卿次第，冢宰第一，\CJKunderline{召公}領之。司徒第二，\CJKunderline{芮伯}為之。宗伯第三，\CJKunderline{彤伯}為之。司馬第四，\CJKunderline{畢公}領之。司寇第五，\CJKunderline{衛侯}為之。司空第六，\CJKunderline{毛公}領之。召、芮、彤、畢、衛、毛皆國名，入為天子公卿。○奭音釋。芮，如銳反。彤，徒冬反。}師氏、虎臣、百尹、御事。\footnote{師氏，大夫官。虎臣，虎賁氏。百尹，百官之長。及諸御治事者。}

{\noindent\zhuan\zihao{6}\fzbyks 傳“同召”至“公卿”。正義曰：下及御事，蒙此同召之，文故云同召六卿，下及御事也。以王病甚，故同時俱召之。“太保”是三公官名，畢、毛又亦稱“公”，知此三人是三公也。三人是三公，而與侯伯相次，知六者是六卿。\CJKunderline{衛侯}為司寇而位第五，知此先後是六卿次第也。以三公尊，故特言“公”，其餘三卿舉其本爵，見其以國君入為卿也。天子三公皆以卿為之，不復別置其人。高官兼攝下司者，漢世以來謂之為“領”，故言“\CJKunderline{召公}領之”，“\CJKunderline{毛公}領之”。定四年\CJKunderwave{左傳}雲“\CJKunderline{康叔}為司寇”，知此六人依\CJKunderwave{周禮}次第為六卿也。王肅云：“彤，姒姓之國，其餘五國姬姓。畢、毛，\CJKunderline{文王}庶子。\CJKunderline{衛侯}，\CJKunderline{康叔}所封，\CJKunderline{武王}母弟。”依\CJKunderwave{世本}、\CJKunderwave{史記}為說也。 \par}

{\noindent\zhuan\zihao{6}\fzbyks 傳“師氏”至“事者”。正義曰：\CJKunderwave{周禮}師氏，中大夫，掌以美詔王，居虎門之左，司王朝得失之事，帥其屬守王之門。重其所掌，故於“虎臣”並於“百尹”之上，特言之。“尹”訓正也，故“百尹”為百官之長。“諸御治事”謂諸掌事者，蓋大夫、士皆被召也。王肅云：“治事，蓋群士也。” \par}

{\noindent\shu\zihao{5}\fzkt “顧命”至“御事”。正義曰：發首至“百尹、御事”，敘王以病召臣，為發言之端。自“王曰”至“冒貢於非幾”是顧命之辭也。“茲既受命”至“立於側階”，言命后王崩，欲宣王命，布陳儀衛之事也。自“王麻冕”已下，敘康王受命之事。 \par}

王曰：“嗚呼！疾大漸，惟幾。\footnote{自嘆其疾大進篤，惟危殆。○幾音機，徐音畿，下同。}病日臻，既彌留，恐不獲誓言嗣，茲予審訓命汝。\footnote{病日至，言困甚。已久留，言無瘳。恐不得結信出言嗣續我志，以此故，我詳審教命汝。○瘳，敕留反。}昔君\CJKunderline{文王}、\CJKunderline{武王}宣重光，奠麗陳教則肄。\footnote{言昔先君文武，布其重光，累聖之德，定天命，施陳教，則勤勞。○重光，馬云：“日月星也。太極上元十一月朔旦冬至，日月如疊璧，五星如連珠，故曰重光。”重，直龍反。麗，力馳反。肄，徐以至反，又以制反。}肄不違，用克達殷，集大命。\footnote{文武定命陳教，雖勞而不違道，故能通殷為周，成其大命。}在後之侗，敬迓天威，嗣守\CJKunderline{文}、\CJKunderline{武}大訓，無敢昏逾。\footnote{在文武后之侗稚，\CJKunderline{成王}自斥。敬迎天之威命，言奉順繼守文武大教。無敢昏亂逾越，言戰慄畏懼。○侗徐音同，又敕動反，馬本作詷，云：“共也。”斥，昌亦反。}今天降疾殆，弗興弗悟。爾尚明時朕言，\footnote{今天下疾我身，甚危殆，不起不悟。言必死。汝當庶幾明是我言，勿忽略。}用敬保元子\CJKunderline{釗}，弘濟於艱難，\footnote{用奉我言，敬安太子釗。釗，康王名。大渡於艱難，勤德政。○釗，姜遼反，又音昭，徐之餚反。}柔遠能邇，安勸小大庶邦。\footnote{言當和遠，又能和近，安小大眾國，勸使為善。}思夫人自亂於威儀，爾無以\CJKunderline{釗}冒貢於非幾。”\footnote{群臣皆宜思夫人，夫人自治正於威儀。有威可畏，有儀可象，然後足以率人。汝無以釗冒進於非危之事。}


{\noindent\zhuan\zihao{6}\fzbyks 傳“病日”至“命汝”。正義曰：“病日至”者，言日日益至，遍於身體，困甚也。“已久留”者，言病來多日，無瘳愈也。“恐死不得結信出言嗣續我志”，志欲有言，若不能言，則不得續志。以此，及今能言，故我詳審出言教命汝。言己詳審，欲其敬聽之。 \par}

{\noindent\zhuan\zihao{6}\fzbyks 傳“今天”至“忽略”。正義曰：孔讀“殆”上屬為句，“今天下疾我身，甚危殆”也。“不起”言身不能起，“不悟”言心不能覺悟。病者形弱神亂，“不起不悟”，言必死也。 \par}

{\noindent\shu\zihao{5}\fzkt “王曰”至“非幾”。正義曰：王召群臣既集，乃言而嘆曰，嗚呼！我疾大進益重，惟危殆矣。病日日益至，言病困已甚。病既久留於我身，恐一旦暴死，不得結誓出言語以繼續我志，以此故，我今詳審教訓命誥汝等。昔先君\CJKunderline{文王}、\CJKunderline{武王}，布其重光，累聖之德，安定天命，施陳教誨，則勤勞矣。文武定命陳教，雖勞而不違於道，用能通殷為周，成其大命，代殷為主。至文武后之侗稚，\CJKunderline{成王}自謂己也。言己常敬迎天之威命，終當奉順天道，繼守文武大教，無敢昏逾越。言常戰慄畏懼，恐墜文武之業。今天降疾於我身，甚危殆矣。不能更起，不復覺悟。言己必死。汝等庶幾明是我言，勿忽略之。用我之語，敬安太子釗，大渡於艱難。言當安和遠人，又須能和近人，當為善政，遠近俱安之。又當安勸小大眾國，於彼小大眾國皆安之勸之。安之使國得安存，勸之使相勸為善。汝群臣等思夫人，夫人眾國各自治正於威儀。有威有儀，然後可以率人。無威無儀，則民不從命。戒使慎威儀也。汝無以釗冒進於非事危事。欲令戒其不為惡也。 \par}

茲既受命還，\footnote{此群臣已受顧命，各還本位。}出綴衣於庭。越翼日乙丑，王崩。\footnote{綴衣，幄帳。群臣既退，徹出幄帳於庭。王寢於北墉下，東首，反初生。於其明日，王崩。○出如字，徐尺遂反。綴，丁衛反，下同。王崩，馬本作“\CJKunderline{成王}崩”，注：“安民立政曰成。”幄，於角反，下同。墉音容，本亦作牖。首，手又反。}太保命\CJKunderline{仲桓}、\CJKunderline{南宮毛}，\footnote{冢宰攝政，故命二臣。桓、毛，名。}俾爰齊侯\CJKunderline{呂伋}，以二干戈、虎賁百人，逆子\CJKunderline{釗}於南門之外。\footnote{臣子皆侍左右，將正太子之尊，故出於路寢門外。使桓、毛二臣各執干戈，於齊侯\CJKunderline{呂伋}索虎賁百人，更新逆門外，所以殊之。伋為天子虎賁氏。○俾，必爾反。伋，居及反，齊侯名，太公子。}


{\noindent\zhuan\zihao{6}\fzbyks 傳“此群”至“本位”。正義曰：\CJKunderwave{周禮}：“射人掌國之三公、孤、卿大夫之位。三公北面，孤東面，卿大夫西面。”\CJKunderline{鄭玄}云：“不言士者，此與諸侯之賓射，士不與也。凡朝、燕及射，臣見於君之禮同。”鄭知然者，以\CJKunderwave{周禮}司士掌治朝之位，與\CJKunderwave{射人}同，是天子之澄芻與射禮位同。案\CJKunderwave{燕禮}小臣納卿大夫，卿大夫皆北面，公命爾卿東方西面，爾大夫少進，皆北面。\CJKunderwave{大射禮}其位亦然。是諸侯燕位與射位同，故云“朝、燕及射，臣見於君之禮同”。但天子臣多，故三公北面，孤東面，卿大夫西面。諸侯臣少，故卿西面，大夫北面，其士與天子同，皆門內西方東面。其入門當立定位如是，及王呼與言，必各自前進。已受顧命，退還本位者，謂還本治事之位，故孔下傳云：“朝臣就次，謂退王庭而還治事之處。” \par}

{\noindent\zhuan\zihao{6}\fzbyks 傳“綴衣”至“王崩”。正義曰：“綴衣”者，連綴衣物，出之於庭，則是從內而出。下雲“狄設黼扆綴衣”，則綴衣是黼扆之類。黼扆是王坐立之處，知綴衣是施張於王坐之上，故以為“幄帳”也。\CJKunderwave{周禮}：“幕人掌帷幕、幄帟、綬之事。”\CJKunderline{鄭玄}云：“在旁曰帷，在上曰幕。帷幕皆以布為之，四合象宮室曰幄，王所居之帳也。帟，王在幕居幄中，坐上承塵也。幄帟皆以繒為之。”然則幄帳是黼扆之上所張之物。此言“出綴衣於庭”，則亦並出黼扆，故下句雲象王平生之時，更復設之。王發顧命在此黼扆幄帳之坐，命訖，乃復反於寢處。以王病重，不復能臨此坐，故徹出幄帳於庭，將欲為死備也。傳更解徹去幄帳之意，以王病困，寢不在此。\CJKunderwave{喪大記}云：“疾病，君、大夫徹懸，士去琴瑟，寢東首於北墉下，廢床。”\CJKunderline{鄭玄}云：“廢，去也。人始生在地，去床，庶其生氣反。也。”\CJKunderwave{記}言君、大夫、士，則尊卑皆然，故知此時王亦“寢於北墉下，東首，反初生”也。 \par}

{\noindent\zhuan\zihao{6}\fzbyks 傳“臣子”至“賁氏”。正義曰：天子初崩，太子必在其側。解其迎於門外之意，於時臣子皆侍左右，將正太子之尊，故使太子出於路寢門外，更迎入，所以殊之也。經言“以二干戈”，文在“齊侯\CJKunderline{呂伋}”下，似就齊侯取干戈。傳言“使桓、毛二臣各執干戈，於齊侯\CJKunderline{呂伋}索虎賁”，則是執干戈就齊侯。傳似反於經者，於時新遭大禍，內外嚴戒，桓、毛二人必是武臣宿衛，先執干戈，太保就命，使之就干戈以往，傳達其意，故移“干戈”之文於“齊侯”之上，傳言是實也。經言“於齊侯\CJKunderline{呂伋}”，下言“以二干戈、虎賁百人”者，指說迎太子之時有此備衛耳，非言二人干戈亦是齊侯授也。\CJKunderwave{周禮}虎賁氏下大夫，其屬有虎士八百人。知伋為天子虎賁氏，故就伋取虎賁也。 \par}

延入翼室，恤宅宗。\footnote{明室，路寢。延之使居憂，為天下宗主。}丁卯，命作冊度。\footnote{三日，命史為冊書法度，傳顧命於康王。○度，舊音杜洛反，恐誤，注云“作冊書法度”，音宜如字。傳，直專反。}

{\noindent\zhuan\zihao{6}\fzbyks 傳“明室”至“宗主”。正義曰：\CJKunderwave{釋言}云：“翼，明也。”\CJKunderwave{喪大記}云：“君夫人卒於路寢。”以諸侯薨於路寢，知天子亦崩於路寢。今延太子入室，必延入喪所，知“翼室”是明室，謂路寢也。路寢之大者，故以“明”言之。延之使憂居喪主，為天下宗主也。 \par}

{\noindent\zhuan\zihao{6}\fzbyks 傳“三日”至“康王”。正義曰：\CJKunderwave{周禮}內史掌策命，故命內史為策書也。經不言“命史”，史是常職，不假言之。王之將崩，雖口有遺命，未作策書，故以此日作之。既作策書，因作受策法度。下雲“曰皇后憑玉幾”，宣\CJKunderline{成王}言，是策書也。將受命時，升階即位，及傳命已後，康王答命，受同祭饗，皆是法度。 \par}

{\noindent\shu\zihao{5}\fzkt “茲既”至“冊度”。正義曰：此群臣既受王命，還複本位，出連綴之衣，王所坐幄帳，置之於庭。於其明日乙丑，王崩矣。太保\CJKunderline{召公}命\CJKunderline{仲桓}、\CJKunderline{南宮毛}，使此二人於齊侯\CJKunderline{呂伋}之所，以二干戈，桓毛各執其一，又取虎賁之士百人，迎太子釗於南門之外。逆此太子，使入於路寢明室。令太子在室當喪憂居，為天下宗主，正其將王之位以系群臣之心也。 \par}

越七日癸酉，伯相命士須材。\footnote{邦伯為相，則\CJKunderline{召公}。於丁卯七日癸酉，\CJKunderline{召公}命士致材木，須待以供喪用。○相，息亮反。供音恭。}狄設黼扆、綴衣。\footnote{狄，下士。扆，屏風，畫為斧文，置戶牖間。復設幄帳，象平生所為。○黼音甫，徐音補。扆，於豈反。屏，步經反。畫，胡卦反。牖音酉。復，扶又反。}


{\noindent\zhuan\zihao{6}\fzbyks 傳“邦伯”至“喪用”。正義曰：\CJKunderline{成王}既崩，事皆聽於冢宰，自非\CJKunderline{召公}無由發命，知“伯相”即\CJKunderline{召公}也。王肅云：“\CJKunderline{召公}為二伯，相王室，故曰伯相。”上言“太保命\CJKunderline{仲桓}”，此改言“伯相”者，於此所命士多，非是國相不得大命諸侯，故改言“伯相”，以見政皆在焉。“於丁卯七日癸酉”，則王乙丑崩，於今已九日矣。於九日始傳顧命，不知其所由也。\CJKunderline{鄭玄}云：“癸酉蓋大斂之明日也。”鄭大夫已上殯斂，皆以死之來日數，天子七日而殯，於死日為八，故以癸酉為殯之明日。孔不為傳，不必如鄭說也。“須”訓待也。今所命者皆為喪事，知“命士須材”者，“\CJKunderline{召公}命士致材木，須待以供喪用”，謂槨與明器，是喪之雜用也。案\CJKunderwave{士喪禮}將葬，筮宅之後，始作槨及明器。此既殯即須材木者，以天子禮大，當須預營之。故\CJKunderwave{禮記}云：“虞人致百祀之木，可為棺槨者斬之。”是與士禮不同。顧氏亦云：“命士供葬槨之材。” \par}

{\noindent\zhuan\zihao{6}\fzbyks 傳“狄下”至“所為”。正義曰：\CJKunderwave{禮記·祭統}云：“狄者樂吏之賤者也。”是賤官有名為狄者，故以狄為下士。\CJKunderwave{喪大記}復魄之禮雲“狄人設階”，是喪事使狄與此同也。\CJKunderwave{釋宮}云：“牖戶之間謂之扆。”李巡曰：“謂牖之東戶之西為扆。”郭璞曰：“窗東戶西也。\CJKunderwave{禮}雲‘斧，扆者’，以其所在處名之。”郭璞又云：“\CJKunderwave{禮}有斧扆，形如屏風，畫為斧文，置於扆地，因名為扆。”是先儒相傳，黼扆者，屏風，畫為斧文，在於戶牖之間。\CJKunderwave{考工記}云：“畫繢之事，白與黑謂之黼。”是用白黑畫屏風置之於扆地，故名此物為“黼扆”。上文言“出綴衣於庭”，此復設黼扆帷幄帳者，象王平生時所為也。經於四坐之上言“設黼扆、綴衣”，則四坐皆設之。此經所云“狄設”，亦是伯相命狄使設之。不言“命”者，上雲“命士”，此蒙“命”文。設四坐及陳寶玉、兵器與輅車，各有所司，皆是相命，不言所命之人，從上省文也。 \par}

{\noindent\shu\zihao{5}\fzkt “越七日”至“癸酉”。正義曰：自此以下至“立於側階”，惟“命士須材”是擬供喪用，其餘皆是將欲傳命佈設之事。四坐王之所處者，器物國之所寶者，車輅王之所乘者，陳之所以華國，且以示重顧命。其執兵器立於門內堂階者，所以備不虞，亦為國家之威儀也。 \par}

牖間南向，敷重篾席，黼純，華玉仍幾。\footnote{蔑，桃枝竹。白黑雜繒緣之。華，彩色。華玉以飾憑几。仍，因也。因生時，幾不改作。此見群臣、覲諸侯之坐。○向，許亮反。篾，眠結反，馬云：“纖蒻。”純，之允反，又之閏反，下同。緣，悅絹反，本或作純。}西序東向，敷重厎席，綴純，文貝仍幾。\footnote{東西廂謂之序。厎，蒻蘋。綴，雜彩。有文之貝飾幾。此旦夕聽事之坐。○厎，之履反，馬云：“青蒲也。”蒻音弱。蘋音平。}東序西向，敷重豐席，畫純，雕玉仍幾。\footnote{豐，莞。彩色為畫。雕，刻鏤。此養國老饗群臣之坐。○豐，芳弓反。莞音官，又音關。鏤，來豆反。}


{\noindent\zhuan\zihao{6}\fzbyks 傳“篾桃”至“之坐”。正義曰：此篾席與\CJKunderwave{周禮}“次席”一也。鄭注彼云：“次席，桃枝席，有次列成文。”\CJKunderline{鄭玄}不見孔傳，亦言是桃枝席，則此席用桃枝之竹，必相傳有舊說也。鄭注此下則云：“篾，析竹之次青者。”王肅云：“篾席，纖蒻蘋席。”並不知其所據也。\CJKunderwave{考工記}云：“白與黑謂之黼。”\CJKunderwave{釋器}云：“緣謂之純。”知黼純是白黑雜繒緣之，蓋以白繒黑繒錯雜彩以緣之。\CJKunderline{鄭玄}注\CJKunderwave{周禮}云：“斧謂之黼，其繡白黑採也，以絳帛為質。”其意以白黑之線縫剌為黼又以緣席，其事或當然也。“華”是彩之別名，故以為“彩色，用華玉以飾憑几”也。\CJKunderline{鄭玄}云：“華玉，五色玉也。”“仍，因也”，\CJKunderwave{釋詁}文。\CJKunderwave{周禮}云：“凡吉事變幾，凶事仍幾。”禮之於幾有變有仍，故特言“仍幾”，以見“因生時，幾不改作”也。“此見群臣、覲諸侯之坐”，\CJKunderwave{周禮}之文知之。又\CJKunderwave{覲禮}，天子待諸侯，“設斧扆於戶牖之間，左右幾，天子袞冕負斧扆”。彼在朝，此在寢為異，其牖間之坐則同。 \par}

{\noindent\zhuan\zihao{6}\fzbyks 傳“東西”至“之坐”。正義曰：“東西廂謂之序”，\CJKunderwave{釋宮}文。孫炎曰：“堂東西牆，所以別序內外也。”\CJKunderwave{禮}注謂蒲席為蒻蘋，孔以“厎席”為蒻蘋，當謂蒲為蒲蒻之席也。史游\CJKunderwave{急就篇}雲“蒲蒻藺席”，“蒲蒻”謂此也。王肅云：“厎席，青蒲席也。”\CJKunderline{鄭玄}云：“厎，致也。篾纖致席也。”鄭謂此“厎席”亦竹蓆也。凡此重席，非有明文可據，各自以意說耳。“綴”者，連綴諸色。席必以彩為緣，故以“綴”為雜彩也。“貝”者水蟲，取其甲以飾器物。\CJKunderwave{釋魚}於貝之下云：“餘蚳，黃白文。餘泉，白黃文。”李巡曰：“貝甲以黃為質，白為文彩，名為餘蚳。貝甲以白為質，黃為文彩，名為餘泉。”“有文之貝飾幾”，謂用此餘蚳、餘泉之貝飾幾也。“此旦夕聽事之坐”，鄭、王亦以為然。牖間是“見群臣、覲諸侯之坐”，見於\CJKunderwave{周禮}。其東序西向，“養國老饗群臣之坐”者，案\CJKunderwave{燕禮}雲“坐於阼階上，西向”，則養國老及饗與\CJKunderwave{燕禮}同。其西序之坐在燕饗坐前，以其旦夕聽事，重於燕飲，故西序為“旦夕聽事之坐”。夾室之坐在燕饗坐後，又夾室是隱映之處，又親屬輕於燕饗，故夾室為“親屬私宴之坐”。案朝士職掌治朝之位，王南面，此“西序東向”者，以此諸坐並陳，避牖間南鄉覲諸侯之坐故也。王肅說四坐，皆與孔同。 \par}

{\noindent\zhuan\zihao{6}\fzbyks 傳“豐莞”至“之坐”。正義曰：\CJKunderwave{釋草}云：“莞，苻籬。”郭璞曰：“今之西方人呼蒲為莞，用之為席也。”又云“𦸣，鼠莞”。樊光曰：“\CJKunderwave{詩}云：‘下莞上簟。’”郭璞曰：“似莞而纖細，今蜀中所出莞席是也。”王肅亦云：“豐席，莞。”\CJKunderline{鄭玄}云：“豐席，刮凍竹蓆。”\CJKunderwave{考工記}云：“畫繢之事，雜五色。”是彩色為畫，蓋以五彩色畫帛以為緣。\CJKunderline{鄭玄}云：“似雲氣，畫之為緣。”\CJKunderwave{釋器}云：“玉謂之雕，金謂之鏤，木謂之刻。”是“雕”為刻鏤之類，故以“刻鏤”解“雕”，蓋雜以金玉，刻鏤為飾也。 \par}

西夾南向，敷重筍席，玄紛純，漆仍幾。\footnote{西廂夾室之前。筍，蒻竹。玄紛，黑綬。此親屬私宴之坐，故席幾質飾。○夾，工洽反，徐音頰，注同。筍，息允反，馬云：“箁，箬也。”徐云：“竹子。竹為席。於貧反。”紛，孚雲反。漆音七，徐七利反。綬音受。}越玉五重，陳寶，\footnote{於東西序坐北，列玉五重，又陳先王所寶之器物。○越玉，馬云：“越地所獻玉也。”重，直容反。}赤刀、大訓、弘璧、琬、琰，在西序。\footnote{寶刀，赤刀削。大訓，\CJKunderwave{虞書}典謨。大璧、琬琰之珪為二重。○琬，紆晚反。琰，以冉反。削音笑。}


{\noindent\zhuan\zihao{6}\fzbyks 傳“西廂”至“質飾”。正義曰：下傳雲“西房，西夾坐東”，“東房，東廂夾室”，然則“房”與“夾室”實同而異名。天子之室有左右房，房即室也。以其夾中央之大室，故謂之“夾室”。此坐在西廂夾室之前，故系“夾室”言之。\CJKunderwave{釋草}云：“筍，竹萌。”孫炎曰：“竹初萌生謂之筍。”是“筍”為蒻竹，取筍竹之皮以為席也。“紛”則組之小別。\CJKunderline{鄭玄}\CJKunderwave{周禮}注云：“紛如綬，有文而狹者也。”然則紛、綬一物，小大異名，故傳以“玄紛”為黑綬。鄭於此注云：“以玄組為之緣。”\CJKunderwave{周禮·大宗伯}云：“以飲食之禮，親宗族兄弟。”\CJKunderline{鄭玄}云：“親者，使之相親。人君有食宗族飲酒之禮，所以親之也。\CJKunderwave{文王世子}云：‘族食，世降一等。’”是天子有與親屬私宴之事。以骨肉情親，不事華麗，故席幾質飾也。 \par}

{\noindent\zhuan\zihao{6}\fzbyks 傳“於東”至“器物”。正義曰：此經為下總目，下復分別言之越訓於也。“越”訓於也。“於”者，於其處所。上雲“西序東向”、“東序西向”，則序旁已有王之坐矣。下句陳玉復雲“在西序”、“在東序”者，明於東西序坐北也。“序”者牆之別名，其牆南北長，坐北猶有序牆，故言“在西序”、“在東序”也。西序二重，東序三重，二序共為列玉五重。又陳先王所寶之器物，河圖、大訓、貝、鼓、戈、弓皆是先王之寶器也。 \par}

{\noindent\zhuan\zihao{6}\fzbyks 傳“寶刀”至“二重”。正義曰：上言“陳寶”，非寶則不得陳之，故知“赤刀”為寶刀也。謂之“赤刀”者，其刀必有赤處。刀一名削，故名赤刃削也。\CJKunderwave{禮記·少儀}記執物授人之儀云：“刀授穎，削授拊。”\CJKunderline{鄭玄}云：“避用時也。穎，鐶也。拊謂把也。”然則刀施鐶，削用把。削似小於刀，相對為異，散文則通，故傳以“赤刀”為“赤刀削”。\CJKunderwave{吳錄}稱吳人嚴白虎聚眾反，遣弟興詣孫策，策引白削斫席，興體動，曰：“我見刃為然。”然赤刃為赤削，白刃為白削，是削為刀之別名明矣。\CJKunderwave{周禮·考工記}云：“築氏為削，合六而成規。”鄭注云：“曲刃刀也。”又云：“赤刀者，\CJKunderline{武王}誅紂時刀，赤為飾，周正色。”不知其言何所出也。“大訓，\CJKunderwave{虞書}典謨”王肅亦以為然，鄭雲“大訓謂禮法，先王德教”，皆是以意言耳。“弘”訓大也。“大璧、琬琰之圭為二重”，則琬琰共為一重。\CJKunderwave{周禮·典瑞}雲“琬圭以治德，琰圭以易行”，則琬琰別玉而共為重者，蓋以其玉形質同，故不別為重也。\CJKunderwave{考工記}琬圭、琰圭皆九寸。\CJKunderline{鄭玄}云：“大璧、琬、琰皆度尺二寸者。”孔既不分為二重，亦不知何所據也。 \par}

大玉、夷玉、天球、河圖，在東序。\footnote{三玉為三重。夷，常也。球，雍州所貢。河圖，八卦。伏犧王天下，龍馬出河，遂則其文以畫八卦，謂之河圖，及典謨皆歷代傳寶之。○夷玉，馬云：“東夷之美玉。”\CJKunderwave{說文}夷玉即珣玗琪。球音求，馬云：“玉磬。”雍，於用反，本亦作邕。}胤之舞衣、大貝、鼖鼓，在西房。\footnote{胤國所為舞者之衣，皆中法。大貝，如車渠。鼖鼓長八尺，商周傳寶之。西房，西夾坐東。○鼖，扶雲反，注同。中，丁仲反。車，尺遮反。車渠，車輈也。}兌之戈、和之弓、垂之竹矢，在東房。\footnote{兌、和，古之巧人。垂，舜\CJKunderline{共工}。所為皆中法，故亦傳寶之。東房，東廂夾室。○兌，徒外反。共音恭。}


{\noindent\zhuan\zihao{6}\fzbyks 傳“三玉”至“寶之”。正義曰：“三玉為三重”，與上共為五重也。“夷，常”，\CJKunderwave{釋詁}文。\CJKunderwave{禹貢}雍州所貢球、琳、琅玕，知球是雍州所貢也。常玉、天球傳不解“常”、“天”之義，未審孔意如何。王肅云：“夷玉，東夷之美玉。天球，玉磬也。”亦不解稱天之意。\CJKunderline{鄭玄}云：“大玉，華山之球也。夷玉，東北之珣玕琪也。天球，雍州所貢之玉，色如天者。皆璞，未見琢治，故不以禮器名之。”\CJKunderwave{釋地}云：“東方之美者，有醫無閭之珣玕琪焉。”東方實有此玉。鄭以夷玉為彼玉，未知經意為然否。“河圖，八卦。是伏羲氏王天下，龍馬出河，遂則其文以畫八卦，謂之河圖”，當孔之時，必有書為此說也。\CJKunderwave{漢書·五行志}：“劉歆以為伏犧氏繼天而王，受河圖，則而畫之，八卦是也。”劉歆亦如孔說，是必有書明矣。\CJKunderwave{易·繫辭}云：“古者包犧氏之王天下也，仰則觀象於天，俯則觀法於地，觀鳥獸之文與地之宜，近取諸身，遠取諸物，於是始作八卦。”都不言法河圖也。而此傳言“河圖”者，蓋\CJKunderwave{易}理寬弘，無所不法，直如\CJKunderwave{繫辭}之言，所法已自多矣，亦何妨更法河圖也。且\CJKunderwave{繫辭}又云：“河出圖，洛出書，聖人則之。”若八卦不則河圖，餘復何所則也？王肅亦云：“河圖，八卦也。”璧，玉人之所貴，是為可寶之物。八卦、典謨非金玉之類，嫌其非寶，故云“河圖及典謨皆歷代傳寶之”。此西序、東序各陳四物，皆是臨時處置，未必別有他義。下二房各有二物，亦應無別意也。 \par}

{\noindent\zhuan\zihao{6}\fzbyks 傳“胤國”至“坐東”。正義曰：以夏有\CJKunderline{胤侯}，知“胤”是國名也。胤是前代之國，舞衣至今猶在，明其所為中法，故常寶之。亦不知舞者之衣是何衣也。大貝必大於餘貝。伏生\CJKunderwave{書傳}云：“\CJKunderline{散宜生}生之江淮，取大貝，如大車之渠。”是言大小如車渠也。\CJKunderwave{考工記}謂車罔為渠。大小如車罔，其貝形曲如車罔，故比之也。\CJKunderwave{考工記}云：“鼓長八尺，謂之鼖鼓。”\CJKunderwave{釋樂}云：“大鼓謂之鼖。”此鼓必有所異。周興至此未久，當是先代之器，故云“商周傳寶之”。西序即是西夾，西夾之前已有南向坐矣，西序亦陳之寶，近在此坐之西，知此“在西房”者，在西夾室東也。 \par}

{\noindent\zhuan\zihao{6}\fzbyks 傳“兌和”至“夾室”。正義曰：戈、弓、竹矢，巧人所作。垂是巧人，知兌、和亦古之巧人也。垂，舜\CJKunderline{共工}，\CJKunderwave{舜典}文。若不中法，即不足可寶，知“所為皆中法，故亦傳寶之”。垂是舜之\CJKunderline{共工}，竹矢蓋舜時之物。其兌、和之所作，則不知寶來幾何世也，故皆言“傳寶之”耳。東夾室無坐，故直言“東廂夾室”，陳於夾室之前也。案鄭注\CJKunderwave{周禮}，宗廟、路寢制如明堂。明堂則五室，此路寢得有東房、西房者，\CJKunderwave{鄭志}張逸以此問，鄭答云：“\CJKunderline{成王}崩在鎬京。鎬京宮室因文武，更不改作，故同諸侯之制，有左右旁也。”孔無明說，或與鄭異，路寢之制不必同明堂也。 \par}

大輅在賓階面，綴輅在阼階面，\footnote{大輅，玉。綴輅，金。面，前。皆南向。○阼，才故反。向，許亮反。}先輅在左塾之前，次輅在右塾之前。\footnote{先輅，象。次輅，木。金、玉、象皆以飾車，木則無飾，皆在路寢門內，左右塾前北面。凡所陳列，皆象\CJKunderline{成王}生時華國之事，所以重顧命。○塾音孰，一音育。重，直用反。}

{\noindent\zhuan\zihao{6}\fzbyks 傳“大輅”至“南向”。正義曰：\CJKunderwave{周禮}巾車“掌王之五輅”，玉輅、金輅、象輅、革輅、木輅，是為五輅也。此經所陳四輅必是\CJKunderwave{周禮}五輅之四。“大輅”，輅之最大，故知大輅玉輅也。“綴輅”，系綴於下，必是玉輅之次，故為金輅也。“面前”者，據人在堂上，面向南方，知面前皆南向，謂轅向南也。地道尊右，故玉輅在西，金輅在東。 \par}

{\noindent\zhuan\zihao{6}\fzbyks 傳“先輅”至“顧命”。正義曰：此經四輅兩兩相配，上言“大輅”、“綴輅”，此言“先輅”、“次輅”，二者各自以前後為文。五輅金即次象，故言“先輅，象”。其木輅在象輅之下，故云“次輅，木”也。又解四輅之名，“金、玉、象皆以飾車”，三者以飾為之名；“木則無飾”，故指木為名耳。\CJKunderline{鄭玄}\CJKunderwave{周禮}注云“革輅，挽之以革而漆之”，“木輅，不挽以革，漆之而已”，以直漆其木，故以“木”為名。木輅之上猶有革輅，不以“次輅”為革輅者，禮五輅而此四輅，於五之內必將少一，蓋以革輅是兵戎之用，於此不必陳之，故不雲革輅而以木輅為次。馬融、王肅皆云：“不陳戎輅者，兵事非常，故不陳之。”孔意或當然也。\CJKunderline{鄭玄}以“綴、次是從後之言，二者皆為副貳之車。先輅是象輅也，綴輅是玉輅之貳，次輅是象輅之貳，不陳金輅、革輅、木輅者，主於朝祀而已”。未知孔、鄭誰得經旨。\CJKunderline{成王}殯在路寢，下雲“二人執惠，立於畢門之內”，畢門是路寢之門，知此陳設車輅“皆在路寢門內”也。\CJKunderwave{釋宮}云：“門側之堂謂之塾。”孫炎曰：“夾門堂也。”塾前陳車，必以轅向堂，故知“左右塾前皆北面”也。左塾者謂門內之西，右塾者門內之東，故以北面言之為左右。所陳坐位、器物皆以西為上，由王殯在西序故也。其執兵宿衛之人則先東而後西者，以王在東宿，衛敬新王故也。顧氏云：“先輅在左塾之前，在寢門內之西，北面對玉輅。次輅在右塾之前，在寢門內之東，對金輅也。”凡所陳列自“狄設黼扆”已下至此，皆象\CJKunderline{成王}生時華國之事，所以重顧命也。\CJKunderline{鄭玄}亦云：“陳寶者，方有大事以華國也。”\CJKunderwave{周禮·典路}云：“若有大祭祀，則出路。大喪大賓客亦如之。”是大喪出輅為常禮也。 \par}

{\noindent\shu\zihao{5}\fzkt “牖間”至“漆仍幾”。正義曰：“牖”謂窗也，“間”者窗東戶西戶牖之間也。\CJKunderwave{周禮·司几筵}云：“凡大朝覲、大饗射，凡封國命諸侯，王位設黼扆。扆前南向，設莞筵紛純，加繅席畫純，加次席黼純，左右玉幾。”彼所設者即此坐也。又云：“戶牖之間謂之扆。”彼言“扆前”，此言“牖間”，即一坐也。彼言“次席黼純”，此言“篾席黼純”，亦一物也。\CJKunderwave{周禮}天子之席三重，諸侯之席再重，則此四坐所言敷重席者，其席皆敷三重。舉其上席而言“重”，知其下更有席也。此牖間之坐即是\CJKunderwave{周禮}扆前之坐，篾席之下二重，其次是繅席畫純，其下是莞筵紛純也。此一坐有\CJKunderwave{周禮}可據，知其下二席必然。下文三坐，\CJKunderwave{禮}無其事，以扆前一坐敷三種之席，知下三坐必非一重之席敷三重，但不知其下二重是何席耳。\CJKunderwave{周禮}天子左右幾，諸侯惟右幾，此言“仍幾”，則四坐皆左右幾也。\CJKunderline{鄭玄}云：“左右有幾，優至尊也”。 \par}

二人雀弁，執惠，立於畢門之內。\footnote{士衛殯與在廟同，故雀韋弁。惠，三隅矛。路寢門，一名畢門。○弁，皮彥反，徐扶變反。}四人綦弁，執戈上刃，夾兩階\xpinyin*{戺}。\footnote{綦，文鹿子皮弁。亦士。堂廉曰戺，士所立處。○綦音其，馬本作騏，云：“青黑色。”夾，徐工洽反。戺音俟，徐音士。廉，力佔反，稜也。}


{\noindent\zhuan\zihao{6}\fzbyks 傳“士衛”至“畢門”。正義曰：士入廟助祭，乃服雀弁，於此服雀弁者，士衛王殯，與在廟同，故爵韋弁也。\CJKunderline{鄭玄}云：“赤黑曰雀，言如雀頭色也，雀弁制如冕，黑色，但無藻耳。”然則雀弁所用當與冕同。阮諶\CJKunderwave{三禮圖}云：“雀弁以三十升布為之。”此傳言“雀韋弁”者，蓋以\CJKunderwave{周禮·司服}雲“凡兵事，韋弁服”，此人執兵，宜以韋為之，異於祭服，故言“雀韋弁”。下雲“綦弁”，孔言鹿子皮為弁，然則下言冕執兵者，不可以韋為冕，未知孔意如何。天子五門，皋、庫、雉、應、路也。下雲“王出在應門之內”，出畢門始至應門之內，知畢門即是路寢之門，一名畢門也。此經所陳七種之兵，惟戈經傳多言之，\CJKunderwave{考工記}有其形制，其餘皆無文。傳惟言“惠，三隅矛”，銳亦矛也，“戣、瞿皆戟屬”，不知何所據也。“劉，鉞屬”者，以“劉”與“鉞”相對，故言“屬”以似之，而別又不知何以為異。古今兵器名異體殊，此等形制，皆不可得而知也。\CJKunderline{鄭玄}云：“惠狀蓋斜刃，宜芟刈。戈即今之句孑戟。劉蓋今鑱斧。鉞，大斧。戣、瞿蓋今三鋒矛。銳，矛屬。凡此七兵，或施矜，或著柄。\CJKunderwave{周禮}戈長六尺六寸，其餘未聞長短之數。”王肅惟云：“皆兵器之名也。” \par}

{\noindent\zhuan\zihao{6}\fzbyks 傳“綦文”至“立處”。正義曰：\CJKunderline{鄭玄}雲“青黑曰綦”，王肅雲“綦，赤黑色”，孔以為“綦，文攏蘗子皮弁”，各以意言，無正文也。大夫則服冕，此服弁，知“亦士”也。“堂廉曰戺”，相傳為然。“廉”者，稜也。所立在堂下，近於堂稜。 \par}

一人冕，執劉，立於東堂。一人冕，執鉞，立於西堂。\footnote{冕，皆大夫也。劉，鉞屬。立於東西廂之前堂。}一人冕，執戣，立於東垂。一人冕，執瞿，立於西垂。\footnote{戣、瞿皆戟屬。立於東西下之階上。○戣音逵。瞿，其俱反，徐音懼。}一人冕，執銳，立於側階。\footnote{銳，矛屬也。側階，北下立階上。○銳，以稅反。}

{\noindent\zhuan\zihao{6}\fzbyks 傳“冕皆”至“前堂”。正義曰：\CJKunderwave{周禮·司服}云：“大夫之服，自玄冕而下。”知服冕者皆大夫也。\CJKunderline{鄭玄}云：“序內半以前曰堂。”謂序內簷下，自室壁至於堂廉，中半以前總名為“堂”。此立於東堂、西堂者，當在東西廂近階而立，以備升階之人也。 \par}

{\noindent\zhuan\zihao{6}\fzbyks 傳“戣瞿”至“階上”。正義曰：\CJKunderwave{釋詁}云：“疆、界、邊、衛、圉、垂也。”則“垂”是遠外之名。此經所言“冕”則在堂上，“弁”則在堂下，此二人服冕，知在堂上也。堂上而言“東垂”、“西垂”，知在堂上之遠地。堂之遠地，當於序外東廂西廂，必有階上堂，知此立於東西堂之階上也。 \par}

{\noindent\zhuan\zihao{6}\fzbyks 傳“銳矛”至“階上”。正義曰：鄭、王皆以側階為東下階也。然立於東垂者已在東下階上，何由此人復共並立？故傳以為“北下階上”，謂堂北階，北階則惟堂北一階而已。“側”猶特也。 \par}

{\noindent\shu\zihao{5}\fzkt “二人”至“側階”。正義曰：\CJKunderwave{禮}大夫服冕，士服弁也。此所執者凡有七兵，立於畢門之內，及夾兩階立堂下者，服爵弁、綦弁者，皆士也。以其去殯遠，故使士為之。其在堂上服冕者，皆大夫也。以其去殯近，皆使大夫為之。先門，次階，次堂，從外向內而敘之也。次東西垂，次側階，又從近向遠而敘之也。在門者兩，守門兩廂各一人，故“二人”。在階者，兩廂各二人，故“四人”。\CJKunderwave{禮記·明堂位}：“三公在中階之前。”\CJKunderwave{考工記}：“夏后氏世室，九階。”\CJKunderline{鄭玄}云：“南面三，三面各二。”\CJKunderline{鄭玄}又云，宗廟及路寢制如明堂，則路寢南面亦當有三階矣。此惟四人夾兩階，不守中階者，路寢制如明堂，惟\CJKunderline{鄭玄}之說耳，路寢三階不書，亦未有明文，縱有中階，中階無人升降，不須以兵衛之。 \par}

王麻冕黼裳，由賓階隮。\footnote{王及群臣皆吉服，用西階升，不敢當主。}卿士、邦君麻冕蟻裳，入即位。\footnote{公卿大夫及諸侯皆同服，亦廟中之禮。蟻，裳名，色玄。○蟻，魚綺反。}太保、太史、太宗皆麻冕彤裳。\footnote{執事各異裳。彤，纁也。太宗，上宗，即宗伯也。}


{\noindent\zhuan\zihao{6}\fzbyks 傳“王及”至“當主”。正義曰：\CJKunderwave{禮}績麻三十升以為冕，故稱“麻冕”。傳嫌麻非吉服，故言“王及群臣皆吉服”也。“王麻冕”者，蓋袞冕也。\CJKunderwave{周禮·司服}：“享先王則袞冕。”此禮授王冊命，進酒祭王，且袞是王之上服，於此正王之尊，明其服必袞冕也。其卿士、邦君當各以命服，服即助祭之冕矣。“袞”，\CJKunderline{鄭玄}\CJKunderwave{周禮注}云：“袞之衣五章，裳四章。”則袞衣之裳，非獨有黼。言“黼裳”者，以裳之章色，黼黻有文，故特取為文。\CJKunderwave{詩·采菽}之篇言王賜諸侯云：“玄袞及黼。”以黼有文，故特言之。\CJKunderline{鄭玄}於此注云：“黼裳者，冕服有文者也。”是言貴文故稱之。\CJKunderwave{禮}“君升阼階”，此用西階升者，以未受顧命，不敢當主也。 \par}

{\noindent\zhuan\zihao{6}\fzbyks 傳“公卿”至“色玄”。正義曰：“卿士”，卿之有事者，公則卿兼之。此行大禮，大夫亦與焉。略舉“卿士”為文，公與大夫必在，故傳言“公卿大夫及諸侯皆同服”，言同服吉服，此“亦廟中之禮”也。言其如助祭，各服其冕服也。\CJKunderwave{禮}無“蟻裳”，今雲“蟻”者，裳之名也。“蟻”者，蚍蜉蟲也，此蟲色黑，知蟻裳色玄，以色玄如蟻，故以蟻名之。\CJKunderwave{禮}祭服皆玄衣纁裳，此獨雲玄裳者，卿士、邦君於此無事，不可全與祭同，改其裳以示變於常也。太保、太史有所主者，則純如祭服，暫從吉也。“入即位”者，\CJKunderline{鄭玄}云：“卿西面，諸侯北面。”\CJKunderline{鄭玄}惟據經“卿士、邦君”言之，其公亦北面，孤東面也。 \par}

{\noindent\zhuan\zihao{6}\fzbyks 傳“執事”至“宗伯”。正義曰：此三官者皆執事，俱“彤裳”，而言“各異裳”者，各自異於卿士、邦君也。“彤”，赤也。\CJKunderwave{禮}祭服纁裳。纁是赤色之淺者，故以“彤”為纁，言是常祭服也。“太宗”與下文“上宗”一人，即宗伯之卿也。 \par}

太保承介圭，上宗奉同、瑁，由阼階隮。\footnote{大圭尺二寸，天子守之，故奉以奠康王所位。同，爵名。瑁，所以冒諸侯圭，以齊瑞信，方四寸，邪刻之。用阼階升，由便不嫌。○冒，莫報反。}太史秉書，由賓階隮，御王冊命。\footnote{太史持冊書顧命進康王，故同階。}

{\noindent\zhuan\zihao{6}\fzbyks 傳“大圭”至“不嫌”。正義曰：\CJKunderwave{考工記·玉人}云：“鎮圭尺有二寸，天子守之。”鎮圭，圭之大者。“介”訓大也，故知是彼鎮圭。天子之所守，故奉之以奠康王所位，以明正位為天子也。\CJKunderwave{禮}又有“大圭長三尺”，知“介圭”非彼三尺圭者，\CJKunderwave{典瑞}云：“王搢大圭，執鎮圭以朝日。”\CJKunderwave{玉人}云：“大圭長三尺，天子服之。”彼搢於紳帶是天子之笏，不是天子所守，故知非幣妖尺之大圭也。“上宗奉同、瑁”，則下文雲天子“受同、瑁”。大保必奠於位，其奉介圭，下文不言“受介圭”者，以同、瑁並在手中，故不得執之，太保必奠於其位，但文不見耳。\CJKunderwave{禮}於奠爵無名“同”者，但下文祭酢皆用同奉酒，知“同”是酒爵之名也。\CJKunderwave{玉人}云：“天子執冒四寸以朝諸侯。”\CJKunderline{鄭玄}注云：“名玉曰冒者，言德能覆蓋天下也。四寸者，方。以尊接卑，以小為貴。”\CJKunderwave{禮}天子所以執瑁者，諸侯即位，天子賜之以命圭，圭頭邪銳，其瑁當下邪刻之，其刻闊狹長短如圭頭。諸侯來朝，執圭以授天子，天子以冒之刻處冒彼圭頭，若大小相當，則是本所賜；其或不同，則圭是偽作，知諸侯信與不信。故天子執瑁，所以冒諸侯之圭以齊瑞信，猶今之合符。然經傳惟言圭之長短，不言闊狹。瑁方四寸，容彼圭頭，則圭頭之闊無四寸也。天子以一瑁冒天下之圭，則公侯伯之圭闊狹等也。此瑁惟冒圭耳，不得冒璧。璧亦稱瑞，不知所以齊信，未得而聞之也。“阼階”者，東階也。謂之“阼”者，\CJKunderline{鄭玄}\CJKunderwave{士冠禮}注云“阼猶酢也。東階所以答酢賓客”，是其義也。\CJKunderwave{禮}凶事設洗於西階西南，吉事設洗於東階東南。此太保、上宗皆行吉事，盥洗在東，故用阼階升，由便，以卑不嫌為主人也。\CJKunderline{鄭玄}云：“上宗猶太宗，變其文者，宗伯之長，大宗伯一人，與小宗伯二人，凡三人，使其上二人也，一人奉同，一人奉瑁。”傳無明解，當同於鄭也。 \par}

{\noindent\zhuan\zihao{6}\fzbyks 傳“太史”至“同階”。正義曰：訓“御”為進。太史持策書顧命欲以進王，故與王同升西階。\CJKunderline{鄭玄}云：“御猶向也。王此時正立賓階上少東，太史東面於殯西南而讀策書，以命王嗣位之事。”孔雖以“御”為進，其意當如鄭言。不言王面北，可知也。篇以“顧命”為名，指上文為言。顧命策書，稟王之意為言，亦是顧命之事，故傳言“策書顧命”。 \par}

{\noindent\shu\zihao{5}\fzkt “王麻”至“冊命”。正義曰：此將傳顧命，佈設位次，即上所作法度也。凡諸行禮，皆賤者先至，此必卿、下士、邦君即位既定，然後王始升階。但以君臣之序，先言王服，因服之下即言升階，從省文。卿士、邦君無所執事，故直言“即位”而已。太保、太史、太宗皆執事之人，故別言衣服。各自所職，不得即言升階，故別言所執，各從升階為文次也。卿士王臣，故先於邦君。太史乃是大宗之屬，而先於太宗者，太史之職掌冊書，此禮主以為冊命，太史所掌事重，故先言之。 \par}

曰：“皇后憑玉幾，道揚末命，命汝嗣訓，\footnote{冊命之辭。大君，\CJKunderline{成王}。言憑玉幾所道，稱揚終命，所以感動康王。命汝繼嗣其道，言任重，因以託戒。○憑，皮冰反。}臨君周邦，率循大卞，\footnote{用是道臨君周國，率群臣循大法。卞，皮彥反，徐扶變反。}燮和天下，用答揚\CJKunderline{文}、\CJKunderline{武}之光訓。”\footnote{言用和道和天下，用對揚聖祖文武之大教。敘\CJKunderline{成王}意。}王再拜，興，答曰：“眇眇予末小子，其能而亂四方，以敬忌天威？”\footnote{言微微我淺末小子，其能如父祖治四方，以敬忌天威德乎？謙辭，託不能。○眇，彌小反。}


{\noindent\zhuan\zihao{6}\fzbyks 傳“冊命”至“託戒”。正義曰：言“憑玉幾所道”，以示不憑玉幾則不能言，所以感動康王，令其哀而聽之，不敢忽也。以“訓”為道，命汝繼嗣其道，繼父道為天下之主。言所任者重，因以託戒也。 \par}

{\noindent\zhuan\zihao{6}\fzbyks 傳“用是”至“大法”。正義曰：“卞”之為法，無正訓也。告以為法之道，令率群臣循之，明所循者法也，故以“大卞”為大法。王肅亦同也。 \par}

{\noindent\shu\zihao{5}\fzkt “曰皇”至“光訓”。正義曰：此即丁卯命作之冊書也。誥康王曰：“大君\CJKunderline{成王}病困之時，憑玉幾所道，稱揚將終之教命。命汝繼嗣其道，代為民主。用是道以臨君周邦，率群臣循大法，用和道和天下，用對揚聖祖文武之大教。”敘\CJKunderline{成王}之意，言\CJKunderline{成王}命汝如此也。 \par}

乃受同、瑁，王三宿，三祭，三吒。\footnote{王受瑁為主，受同以祭。禮成於三，故酌者實三爵於王，王三進爵，三祭酒，三奠爵，告已受群臣所傳顧命。○吒，陟嫁反，字亦作宅，又音妒，徐又音託，又豬夜反。\CJKunderwave{說文}作詫，丁故反，奠爵也。馬作詫，與\CJKunderwave{說文}音義同。}上宗曰：“饗！”\footnote{祭必受福，贊王曰：“饗福酒。”}太保受同，降，\footnote{受王所饗同，下堂反於篚。}盥，以異同，秉璋以酢。\footnote{太保以盥手洗異同，實酒秉璋以酢祭。半圭曰璋，臣所奉。王已祭，太保又祭。報祭曰酢。○酢，才各反。}


{\noindent\zhuan\zihao{6}\fzbyks 傳“王受”至“顧命”。正義曰：天子執瑁，故“受瑁為主”。“同”是酒器，故“受同以祭”。\CJKunderline{鄭玄}云：“王既對神，則一手受同，一手受瑁。”然既受之後，王受同而祭，則瑁以授人。“禮成於三，酌者實三爵於王”，當是實三爵而續送，三祭各用一同，非一同而三反也。\CJKunderwave{釋詁}云：“肅，進也。”“宿”即肅也，故以宿爵而續送。祭各用一同為一進，“三宿”謂三進爵，從立處而三進至神所也。三祭酒，三酹酒於神坐也。每一酹酒，則一奠爵，三奠爵於地也。為此祭者，告神言已已受群臣所傳顧命，白神使知也。經典無此“吒”字，“吒”為奠爵，傳記無文。正以既祭必當奠爵，既言“三祭”，知“三吒”為三奠爵也。王肅亦以“吒”為奠爵。\CJKunderline{鄭玄}云：“徐行前曰肅，卻行曰吒。王徐行前三祭，又三卻複本位。”與孔異也。 \par}

{\noindent\zhuan\zihao{6}\fzbyks 傳“祭必”至“福酒”。正義曰：\CJKunderwave{禮}於祭末必飲神之酒，受神之福，其大祭則有受嘏之福。\CJKunderwave{禮·特牲}、\CJKunderwave{少牢}主人受嘏福，是受神之福也。其告祭小祀，則不得備儀，直飲酒而已。此非大祭，故於王三奠爵訖，上宗以同酌酒進王，贊王曰：“饗福酒也。”王取同嚌之，乃以同授太保也。 \par}

{\noindent\zhuan\zihao{6}\fzbyks 傳“受王”至“於篚”。正義曰：上宗贊王以饗福酒也，即雲“太保受同”，明是“受王所饗同”也。祭祀飲酒之禮，爵未用皆實於篚，既飲皆反於篚，知此“下堂反於篚”也。 \par}

{\noindent\zhuan\zihao{6}\fzbyks 傳“太保”至“曰酢”。正義曰：祭祀以變為敬，不可即用王同，故太保以盥手更洗異同，實酒於同中，乃秉璋以酢祭。於上祭後更復報祭，猶如正祭大禮之亞獻也。\CJKunderwave{周禮·典瑞}云：“四圭有邸，以祀天。兩圭有邸，以祀地。圭璧以祀日月，璋邸射以祀山川。”從上而下，遞減其半，知“半圭曰璋”。\CJKunderwave{祭統}云：“君執圭瓚，大宗執璋瓚。”謂亞獻用璋瓚，此非正祭，亦是亞獻之類，故亦執璋。若助祭，公侯伯子男自得執圭璧也。秉璋以酢，是報祭之事。王已祭，太保又報祭也。“酢”訓報也，故“報祭曰酢”。飲酒之禮稱“獻酢”者，亦是報之義也。 \par}

授宗人同，拜，王答拜。\footnote{宗人，小宗伯，佐大宗伯。太宗供王，宗人供太保。拜白已傳顧命，故授宗人同。拜，王答拜，尊所受命。}太保受同，祭，嚌，\footnote{太宗既拜而祭，既祭，受福。嚌至齒，則王亦至齒。王言饗，太保言嚌，互相備。○嚌，才細反。互音戶。}宅，授宗人同，拜，王答拜。\footnote{太保居其所，授宗人同，拜白\CJKunderline{成王}以事畢。王答拜，敬所白。○宅如字，馬同，徐殆故反。}太保降，收。\footnote{太保下堂，則王下可知。有司於此盡收徹。○徹，醜列反，又徐直列反。}

{\noindent\zhuan\zihao{6}\fzbyks 傳“宗人”至“受命”。正義曰：“上宗”為太宗伯，知“宗人”為小宗伯也。太保所以拜者，白\CJKunderline{成王}言已已傳顧命訖也。將欲拜，故先授宗人同。拜者，自為拜神，不拜康王，但白神言已傳顧命之事，先告王已受顧命。王答拜者，尊所受之命，亦告神使知，故答拜也。王既祭，則奠同於地。太保不敢奠於地，故以同授宗人，然後拜也。太保既酢祭而拜，則王之奠爵，每奠必拜。於王祭不言“拜”者，祭酒必拜，乃是常禮。於王不言“拜”，於太保言“拜”者，足以見王拜也。 \par}

{\noindent\zhuan\zihao{6}\fzbyks 傳“太保”至“相備”。正義曰：“太保受同”者，謂太保既拜之後，於宗人邊受前所授之同，而進以祭神。既祭神之後，遂更受福酒，嚌以至齒。禮之通例，啐入口，是嚌至於齒，示飲而實不飲也。太保報王之祭，事與王祭禮同，而史錄其事，二文不等，故傳辨其意，於太保言“嚌至齒”，則王饗福酒，亦嚌至齒也；於王言“上宗曰饗”，則太保亦應有宗人曰饗，二文不同，互見以相備。 \par}

{\noindent\zhuan\zihao{6}\fzbyks 傳“太保”至“所白”。正義曰：“宅”訓居也。太保居其所，於受福酒之處，足不移，為將拜，故授宗人同。祭祀既畢而更拜者，白\CJKunderline{成王}以事畢也。既拜白\CJKunderline{成王}以傳顧命事畢，則王受顧命亦畢，王答拜，敬所白也。 \par}

{\noindent\shu\zihao{5}\fzkt “乃受”至“降收”。正義曰：王受冊命之時，立於西階上少東，北面。太史於柩西南，東面讀策書。讀冊既訖，王再拜。上宗於王西南，北面奉同、瑁以授王。王一手受同，一手受瑁。王又以瑁授宗人。王乃執同，就樽於兩楹之間，酌酒，乃於殯東西面立，三進於神坐前，祭神如前祭。凡前祭酒酹地而奠爵訖，復位。再拜，王又於樽所別以同酌酒，祭神如前。復三祭，故云“三宿、三祭、三吒”。然後酌福酒以授王，上宗贊王曰：“饗福酒。”王再拜，受酒，跪而祭。先嚌至齒，興，再拜。太保受同，降自東階，反於篚。又盥以異同，執璋升自東階，適樽所酌酒，至殯東西面報祭之。欲祭之時，授宗人同，拜白王柩云：“已傳顧命訖。”王則答拜。拜柩，尊所受命。太保乃於宗人處受同，祭柩如王禮，但一祭而已。祭訖，乃受福。祝酌同以授太保，宗人贊太保曰：“饗福酒。”太保再拜，受同，亦祭，先而嚌至齒，與，再拜訖，於所居位授宗人同。太保更拜白柩以事畢。王又答拜，拜柩，敬所白。王與太保降階而下堂，有司於是收徹器物。 \par}

諸侯出廟門俟。\footnote{言諸侯，則卿士已下亦可知。殯之所處，故曰廟。待王后命。○處，昌呂反。}

{\noindent\shu\zihao{5}\fzkt “諸侯出廟門俟”。正義曰：“廟門”謂路寢門也。出門待王后命，即作後篇。後篇云，二伯率諸侯入應門，則諸侯之出應門之外，非出廟門而已。以其在廟行事，事畢出於廟門，不言出廟門即止也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
