%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷九}


\section{盤庚上第九（盤庚）}


\CJKunderline{盤庚}五遷，將治亳殷，\footnote{自湯至\CJKunderline{盤庚}凡五遷都，\CJKunderline{盤庚}治亳殷。盤，本又作般，步幹反。治，直吏反。}民諮胥怨，\footnote{胥，相也。民不欲徙，乃諮嗟憂愁，相與怨上。胥，徐思餘反。怨，紆萬反。}作\CJKunderwave{盤庚}三篇。

{\noindent\zhuan\zihao{6}\fzbyks 傳“自湯”至“亳怨”。正義曰：經言“不常厥邑，于今五邦”，故序言“\CJKunderline{盤庚}五遷”。傳嫌一身五遷，故辨之云“自湯至\CJKunderline{盤庚}凡五遷都”也。上文言“自契至于\CJKunderline{成湯}八遷”，並數湯為八，此言“\CJKunderline{盤庚}五遷”，又並數湯為五，湯一人再數，故班固云：“殷人屢遷，前八後五，其實正十二也。”此序雲\CJKunderline{盤庚}“將治亳殷”，下傳云“殷，亳之別名”，則“亳殷”即是一都，湯遷還從先王居也。汲冢古文云：“\CJKunderline{盤庚}自奄遷于殷，殷在鄴南三十里。”束晳云：“\CJKunderwave{尚書序}‘\CJKunderline{盤庚}五遷，將治亳殷’，舊說以為居亳，亳殷在河南。\CJKunderline{孔子}壁中\CJKunderwave{尚書}雲‘將始宅殷’，是與古文不同也。\CJKunderwave{漢書·項羽傳}雲‘洹水南殷墟上’，今安陽西有殷。”束晳以殷在河北，與亳異也。然\CJKunderline{孔子}壁內之書，安國先得其本，此“將治亳殷”不可作“將始宅殷”。“亳”字摩滅，容或為“宅”。壁內之書，安國先得，“始”皆作“亂”，其字與“始”不類，無緣誤作“始”字，知束晳不見壁內之書，妄為說耳。若洹水南有殷墟，或當餘王居之，非\CJKunderline{盤庚}也。\CJKunderline{盤庚}治于亳殷，紂滅在于朝歌，則\CJKunderline{盤庚}以後遷于河北，蓋\CJKunderline{盤庚}后王有從河有亳地遷于洹水之南，後又遷于朝歌。 \par}

{\noindent\zhuan\zihao{6}\fzbyks 傳“胥相”至“怨上”。正義曰：\CJKunderwave{釋詁}云：“胥，皆也。”“相”亦是皆義，故通訓“胥”為相也。民不欲徙，乃諮嗟憂愁，相與怨上，經云“民不適有居”，是怨上之事也。\CJKunderline{仲丁}、\CJKunderline{祖乙}亦是遷都，序無民怨之言，此獨有怨者，\CJKunderline{盤庚}，\CJKunderline{祖乙}之曾孫也，\CJKunderline{祖乙}遷都于此，至今多歷年世，民居已久，戀舊情深；前王三徙，誥令則行，曉喻之易，故無此言；此則民怨之深，故序獨有此事。彼各一篇，而此獨三篇者，謂民怨上，故勸誘之難也。民不欲遷，而\CJKunderline{盤庚}必遷者，\CJKunderline{鄭玄}云：“\CJKunderline{祖乙}居耿後，奢侈逾禮，土地迫近山川，嘗圮焉。至陽甲立，\CJKunderline{盤庚}為之臣，乃謀徙居湯舊都。”又序注云：“民居耿久，奢淫成俗，故不樂徙。”\CJKunderline{王肅}云：“自\CJKunderline{祖乙}五世至\CJKunderline{盤庚}，元兄陽甲，宮室奢侈，下民邑居墊隘，水泉瀉滷，不可以行政化，故徙都于殷。”皇甫謐云：“耿在河北，迫近山川，自祖辛已來，民皆奢侈，故\CJKunderline{盤庚}遷于殷。”此三者之說皆言奢侈，\CJKunderline{鄭玄}既言君奢，又言民奢，\CJKunderline{王肅}專謂君奢，皇甫謐專謂民奢。言君奢者以天子宮室奢侈，侵奪下民；言民奢者以豪民室宇過度，逼迫貧乏；皆為細民弱劣無所容居，欲遷都改制以寬之。富民戀舊，故違上意，不欲遷也。案檢孔傳無奢侈之語，惟下篇云“今我民用蕩析離居，罔有定極”，傳云：“水泉沈溺，故蕩析離居，無安定之極，徙以為之極。”孔意蓋以地勢洿下，又久居水變，水泉瀉滷，不可行化，故欲遷都，不必為奢侈也。此以君名名篇，必是為君時事，而\CJKunderline{鄭玄}以為上篇是\CJKunderline{盤庚}為臣時事，何得專輒謬妄也！ \par}

{\noindent\shu\zihao{5}\fzkt “\CJKunderline{盤庚}”至“三篇”。正義曰：商自\CJKunderline{成湯}以來屢遷都邑，\CJKunderline{仲丁}、\CJKunderline{河亶甲}、\CJKunderline{祖乙}皆有言誥，歷載于篇。\CJKunderline{盤庚}最在其後，故序總之，“自湯至\CJKunderline{盤庚}凡五遷都”。今\CJKunderline{盤庚}將欲遷居，而治于亳之殷治，民皆戀其故居，不欲移徙，諮嗟憂愁，相與怨上，\CJKunderline{盤庚}以言辭誥之。史敘其事，作\CJKunderwave{盤庚}三篇。 \par}

盤庚\footnote{\CJKunderline{盤庚}，殷王名。殷質，以名篇。\CJKunderline{盤庚}，馬云：“\CJKunderline{祖乙}曾孫，祖丁之子。不言‘\CJKunderline{盤庚}誥’何？非但錄其誥也，取其徙而立功，故以“\CJKunderline{盤庚}”名篇。}


{\noindent\zhuan\zihao{6}\fzbyks 傳“殷質，以名篇”。正義曰：\CJKunderwave{周書}諡法\CJKunderline{成王}時作，故桓六年\CJKunderwave{左傳}云：“周人以諱事神。”殷時質，未諱君名，故以王名名篇也。上\CJKunderwave{仲丁}、\CJKunderwave{祖乙}亦是王名，于此始作傳者，以上篇經亡，此經稱\CJKunderwave{盤庚}，故就此解之。\CJKunderwave{史記·殷本紀}云：“\CJKunderline{盤庚}崩，弟小辛立。殷復衰，百姓思\CJKunderline{盤庚}，乃作\CJKunderwave{盤庚}三篇。”與此序違，非也。\CJKunderline{鄭玄}云：“\CJKunderline{盤庚}，湯十世孫，\CJKunderline{祖乙}之曾孫，以五遷繼湯，篇次\CJKunderwave{祖乙}，故繼之。于上累之，\CJKunderline{祖乙}為湯玄孫，七世也，又加\CJKunderline{祖乙}，復其祖父，通\CJKunderline{盤庚}，故十世。”\CJKunderwave{本紀}云：“\CJKunderline{祖乙}崩，子祖辛立。崩，子開甲立。崩，弟祖丁立。崩，門甲之子南庚立。崩，祖丁子陽甲立。崩，弟\CJKunderline{盤庚}立。”是\CJKunderline{祖乙}生祖辛，祖辛生祖丁，祖丁生\CJKunderline{盤庚}，故為曾孫。 \par}

{\noindent\shu\zihao{5}\fzkt “\CJKunderline{盤庚}”。正義曰：此三篇皆以民不樂遷，開解民意，告以不遷之害，遷都之善也。中上二篇，未遷時事，下篇既遷後事。上篇人皆怨上，初啟民心，故其辭尤切。中篇民已少悟，故其辭稍緩。下篇民既從遷，故辭復益緩。哀十一年\CJKunderwave{左傳}引此篇云“\CJKunderline{盤庚}之誥”，則此篇皆誥辭也。題篇不曰“\CJKunderline{盤庚}誥”者，\CJKunderline{王肅}云：“取其徙而立功，故但以‘\CJKunderline{盤庚}’名篇。”然\CJKunderwave{仲丁}、\CJKunderwave{祖乙}、\CJKunderwave{河亶甲}等皆以王名篇，則是史意異耳，未必見他義。 \par}

\CJKunderline{盤庚}遷于殷，\footnote{亳之別名。}民不適有居。\footnote{適，之也，不欲之殷有邑居。}率籲眾戚，出矢言，\footnote{籲，和也。率和眾憂之人，出正直之言。籲音喻。戚，千歷反。}曰：“我王來，既爰宅于茲，\footnote{我王\CJKunderline{祖乙}居耿。爰，于也。言\CJKunderline{祖乙}已居于此。}重我民，無盡劉。\footnote{劉，殺也。所以遷此，重我民，無慾盡殺故。盡，子忍反。}



{\noindent\zhuan\zihao{6}\fzbyks 傳“亳之別名”。正義曰：此序先“亳”後“殷”，“亳”是大名，“殷”是亳內之別名。\CJKunderline{鄭玄}云：“商家自徙此而號曰殷。”鄭以此前未有殷名也。中篇云：“殷降大虐。”將遷于殷，先正其號，明知于此號為殷也。雖兼號為殷，而商名不改，或稱商，或稱殷，又有兼稱殷商。\CJKunderwave{商頌}云“商邑翼翼”、“撻彼殷武”是單稱之也。又\CJKunderwave{大雅}云“殷商之旅”、“諮汝殷商”，是兼稱之也。亳是殷地大名，故殷社謂之亳社，其亳\CJKunderline{鄭玄}以為偃師，皇甫謐以為梁國谷熟縣，或雲濟陰亳縣。說既不同，未知誰是。 \par}

{\noindent\zhuan\zihao{6}\fzbyks 傳“適之”至“邑居”。正義曰：\CJKunderwave{釋詁}云：“適、之，往也。”俱訓為往，故“適”得為之，不欲往彼殷地，別有新邑居也。 \par}

{\noindent\zhuan\zihao{6}\fzbyks 傳“籲和”至“之言”。正義曰：“籲”即裕也，是寬裕，故為和也。憂則不和，“戚”訓憂也，故“率和眾憂之人，出正直之言”。\CJKunderwave{詩}云“其直如矢”，故以“矢言”為“正直之言”。 \par}

{\noindent\zhuan\zihao{6}\fzbyks 傳“我王”至“于此”。正義曰：孔以\CJKunderline{祖乙}圮于相地，遷都于耿，今\CJKunderline{盤庚}自耿遷于殷，以“我王”為\CJKunderline{祖乙}，此謂耿也。 \par}

{\noindent\zhuan\zihao{6}\fzbyks 傳“劉殺”至“殺故”。正義曰：“劉，殺”，\CJKunderwave{釋詁}文。水泉咸鹵，不可行化，王化不行，殺民之道。先王所以去彼遷此者，重我民，無慾盡殺故也。 \par}

不能胥匡以生，卜稽曰：‘其如台？’\footnote{言民不能相匡以生，則當卜稽于龜以徙，曰：“其如我所行。”稽，工兮反。臺音怡。}先王有服，恪謹天命，茲猶不常寧，\footnote{先王有所服行，敬謹天命，如此尚不常安，有可遷輒遷。恪，苦各反。}不常厥邑，于今五邦。\footnote{湯遷亳，\CJKunderline{仲丁}遷囂，\CJKunderline{河亶甲}居相，\CJKunderline{祖乙}居耿，我往居亳，凡五徙國都。馬云：“五邦謂商丘、亳、囂、相、耿也。”}今不承于古，罔知天之斷命，\footnote{今不承古而徙，是無知天將斷絕汝命。斷又音短。}矧曰其克從先王之烈？\footnote{天將絕命，尚無知之，況能從先王之業乎？從，才容反。}若顛木之有由櫱，\footnote{言今往遷都，更求昌盛，如顛仆之木，有用生櫱哉。櫱，五達反，本又作枿，馬云：“顛木而肄生曰枿。”僕音赴，又步北反。}天其永我命于茲新邑，\footnote{言天其長我命于此新邑，不可不徙。}紹復先王之大業，厎綏四方。”\footnote{言我徙欲如此。厎之履反。}

{\noindent\zhuan\zihao{6}\fzbyks 傳“言民”至“所行”。正義曰：不徙所以不能相匡以生者，謂水泉沉溺，人民困苦，不能以義相匡正以生。又考卜于龜以徙，\CJKunderwave{周禮·大卜}：“大遷考貞龜。”是遷必卜也。 \par}

{\noindent\zhuan\zihao{6}\fzbyks 傳“先王”至“輒遷”。正義曰：下云“于今五邦”，自湯以來數之，則此言“先王”總謂\CJKunderline{成湯}至\CJKunderline{祖乙}也。“先王有所服行”，謂行有典法，言能敬順天命，即是“有所服行”也。\CJKunderline{盤庚}言先王敬順天命，如此尚不常安，有可遷輒遷；況我不能敬順天命，不遷民必死矣，故不可不遷也。 \par}

{\noindent\zhuan\zihao{6}\fzbyks 傳“湯遷”至“國都”。正義曰：孔以\CJKunderline{盤庚}意在必遷，故通數“我往居亳”為“五邦”。鄭、王皆云，湯自商徙亳，數商、亳、囂、相、耿為五。計湯既遷亳，始建王業，此言先王遷都，不得遠數居亳之前充此數也。 \par}

{\noindent\zhuan\zihao{6}\fzbyks 傳“言今”至“櫱哉”。正義曰：\CJKunderwave{釋詁}云：“枿，餘也。”李巡曰：“枿，槁木之餘也。”郭璞云：“晉衛之間曰枿。”是言木死顛仆，其根更生櫱哉。此都毀壞，若枯死之木，若棄去毀壞之邑，更得昌盛，猶顛仆枯死之木用生櫱哉。 \par}

{\noindent\shu\zihao{5}\fzkt “\CJKunderline{盤庚}”至“四方”。正義曰：\CJKunderline{盤庚}欲遷于亳之殷地，其民不欲適彼殷地別有邑居，莫不憂愁，相與怨上。\CJKunderline{盤庚}率領和諧其眾憂之人，出正直之言以曉告曰：“我先王初居此者，從舊都來，于是宅于此地。所以遷于此者，為重我民，無慾盡殺故。先王以久居墊隘，不遷則死，見下民不能相匡正以生，故謀而來徙。以徙為善，未敢專決，又考卜于龜以徙。既獲吉兆，乃曰：‘其如我所行欲徙之吉。’先王\CJKunderline{成湯}以來，凡有所服行，敬順天命，如此尚不常安，可徙則徙，不常其邑，于今五邦矣。今若不承于古，徙以避害，則是無知天將斷絕汝命矣。天將絕命，尚不能知，況曰其能從先王之基業乎？今我往遷都，更求昌盛，若顛仆之木，有用生櫱哉。人衰更求盛，猶木死生櫱哉。我今遷向新都，上天其必長我殷之王命于此新邑，繼復先王之大業，致行其道，以安四方之人。我徙欲如此耳，汝等何以不原徙乎？”前雲若不徙以避害，則天將絕汝命，謂絕臣民之命，明亦絕我殷王之命。復雲若遷往新都，天其長我殷之王命，明亦長臣民之命，互文也。 \par}

\CJKunderline{盤庚}\xpinyin*{斆}于民，由乃在位，以常舊服，正法度。\footnote{斆，教也。教人使用汝在位之命，用常故事，正其法度。斆，戶教反，下如字。度如字。}曰：“無或敢伏小人之攸箴。”\footnote{言無有故伏絕小人之所欲箴規上者。戒朝臣。箴，之林反，馬云：“諫也。”朝，直遙反。}


{\noindent\zhuan\zihao{6}\fzbyks 傳“斆教”至“朝臣”。正義曰：\CJKunderwave{文王世子}云：“小樂正斆幹，大胥贊之。籥師斆戈，籥師丞贊之。”彼並是教舞干戈，知“斆”為教也。小民等患水泉沉溺，欲箴規上而徙，汝臣下勿抑塞伏絕之。\CJKunderline{鄭玄}云：“奢侈之俗，小民咸苦之，欲言于王。今將屬民而詢焉，故敕以無伏之。” \par}

{\noindent\shu\zihao{5}\fzkt “\CJKunderline{盤庚}”至“攸箴”。正義曰：前既略言遷意，今復並戒臣民。\CJKunderline{盤庚}先教于民云：“汝等當用汝在位之命，用舊常故事，正其法度。”欲令民徙，從其臣言也。民從上命，即是常事法度也。又戒臣曰：“汝等無有敢伏絕小人之所欲箴規上者。” \par}

王命眾悉至于庭。\footnote{眾，群臣以下。}

{\noindent\zhuan\zihao{6}\fzbyks 傳“眾，群臣以下”。正義曰：\CJKunderwave{周禮}：“小司寇掌外朝之政，以致萬民而詢焉，一曰詢國危，二曰詢國遷，三曰詢立君。”是國將大遷，必詢及于萬民。故知眾悉至王庭是“群臣以下”，謂及下民也。民不欲徙，由臣不助王勸民，故以下多是責臣之辭。 \par}

王若曰：“格汝眾，予告汝，\footnote{告汝以法教。}訓汝猷，黜乃心，無傲從康。\footnote{謀退汝違上之心，無傲慢，從心所安。傲，五報反。}古我先王，亦惟圖任舊人共政。\footnote{先王謀任久老成人共治其政。任，而鴆反。}

{\noindent\zhuan\zihao{6}\fzbyks 傳“先王”。正義曰：此篇所言“先王”，其文無指斥者，皆謂\CJKunderline{成湯}已來諸賢王也。下言“神後”、“高后”者，指謂湯耳。下篇言“古我先王，適于山”者，乃謂遷都之王\CJKunderline{仲丁}、\CJKunderline{祖乙}之等也。此言“先王”謂先世賢王。此既言“先王”，下句“王播告之”、“王用丕欽”蒙上之“先”，不言“先”，省文也。 \par}

王播告之，修不匿厥指，\footnote{王佈告人以所修之政，不匿其指。播，波餓反。匿，女力反。}

{\noindent\zhuan\zihao{6}\fzbyks 傳“王布”至“其指”。正義曰：上句言先王用舊人共政，下云“王播告之修”，當謂告臣耳。傳言“佈告人”者，以下云“民用丕變”，是必告臣，亦又告民。 \par}

王用丕欽，罔有逸言，民用丕變。\footnote{王用大敬其政教，無有逸豫之言，民用大變從化。}今汝聒聒，起信險膚，予弗知乃所訟。\footnote{聒聒，無知之貌。起信險偽膚受之言，我不知汝所訟言何謂。聒，古活反，馬雲\CJKunderwave{說文}皆云：“拒善自用之意。”}

{\noindent\zhuan\zihao{6}\fzbyks 傳“聒聒”至“何謂”。正義曰：\CJKunderline{鄭玄}云：“聒讀如‘聒耳’之聒，聒聒，難告之貌。”\CJKunderline{王肅}云：“聒聒，善自用之意也。”此傳以“聒聒”為“無知之貌”，以“聒聒”是多言亂人之意也。“起信險膚”者，言發起所行，專信此險偽膚受淺近之言。信此浮言，妄有爭訟，我不知汝所訟言何謂。言無理也。 \par}

非予自荒茲德，惟汝含德，不惕予一人。予若觀火。\footnote{我之慾徙，非廢此德。汝不從我命，所含惡德，但不畏懼我耳。我視汝情如視火。惕，他歷反。}

{\noindent\shu\zihao{5}\fzkt “非予”至“觀火”。正義曰：言先王敬其教，民用大變。我命教汝，汝不肯徙。非我自廢此丕欽之德，惟汝之所含德甚惡，不畏懼我一人故耳。汝含藏此意，謂我不知。我見汝情若觀火。言見之分明如見火也。 \par}

予亦拙，謀作乃逸。\footnote{逸，過也。我不威脅汝徙，是我拙謀成汝過。拙，之劣反。}

{\noindent\zhuan\zihao{6}\fzbyks 傳“逸過”至“汝過”。正義曰：“逸，過”，\CJKunderwave{釋言}文。我若以威加汝，汝自不敢不遷，則無違上之過也。我不威脅汝徙，乃是我亦拙謀，作成汝過也。恨民以恩導之而不從己也。 \par}

若網在綱，有條而不紊。若農服田力穡，乃亦有秋。\footnote{紊，亂也。穡，耕稼也。下之順上，當如網在綱，各有條理而不亂也。農勤穡則有秋，下承上則有福。紊音問，徐音文。}

{\noindent\zhuan\zihao{6}\fzbyks 傳“紊亂”至“有福”。正義曰：“紊”是絲亂，故為亂也。“稼”、“穡”相對，則種之曰“稼”，斂之曰“穡”。“穡”是秋收之名，得為耕穫總稱，故云“穡，耕稼”。“下承上則有福”，“福”謂祿賞。 \par}

汝克黜乃心，施實德于民，至于婚友，丕乃敢大言，汝有積德。\footnote{汝群臣能退去傲上之心，施實德于民，至于婚姻僚友，則我大乃敢言汝有積德之臣。}乃不畏戎毒于遠邇，惰農自安，不昬作勞，不服田畝，越其罔有黍稷。\footnote{戎，大。昬，強。越，于也。言不欲徙，則是不畏大毒于遠近。如怠惰之農，苟自安逸，不強作勞于田畝，則黍稷無所有。昬，馬同；本或作暋，音敏。\CJKunderwave{爾雅}昬、暋皆訓強，故兩存。越，本又作粵，音曰，于也。強，其丈反。}

{\noindent\zhuan\zihao{6}\fzbyks 傳“戎大”至“所有”。正義曰：“戎，大”、“昬，強”、“越，于”皆\CJKunderwave{釋詁}文。孫炎曰：“昬，夙夜之強也。\CJKunderwave{書}曰：‘不昬作勞。’”引此解彼，是亦讀此為昬也。\CJKunderline{鄭玄}讀“昬”為暋，訓為勉也，與孔不同。傳云“言不欲徙，則是不畏大毒于遠近”，其意言不徙則有毒，“毒”為禍患也；“遠近”謂賒促，言害至有早晚也。不強于作勞，則黍稷無所獲，以喻不遷于新邑，則福祿無所有也。此經惰農弗昬無黍稷，對上“服田力穡，乃亦有秋”，但其文有詳略耳。 \par}

“汝不和吉言于百姓，惟汝自生毒，\footnote{責公卿不能和喻百官，是自生毒害。}

{\noindent\zhuan\zihao{6}\fzbyks 傳“責公”至“毒害”。正義曰：此篇上下皆言“民”，此獨云“百姓”，則知百姓是百官也。百姓既是百官，和吉言者又在百官之上，知此經是責公卿不能和喻善言于百官，使之樂遷也。不和百官，必將遇禍，是公卿自生毒害。 \par}

乃敗禍姦宄，以自災于厥身。\footnote{言汝不相率共徙，是為敗禍姦宄以自災之道。宄音軌。}乃既先惡于民，乃奉其恫，汝悔身何及？\footnote{群臣不欲徙，是先惡于民。恫，痛也。不徙則禍毒在汝身，徙奉持所痛而悔之，則于身無所及。奉，孚勇反，注同。恫，敕動反，又音通，痛也。}

{\noindent\zhuan\zihao{6}\fzbyks 傳“群臣”至“所及”。正義曰：群臣是民之師長，當倡民為善，群臣亦不欲徙，是乃先惡于民也。“恫，痛”，\CJKunderwave{釋言}文。 \par}

相時\xpinyin*{憸}民，猶胥顧于箴言，其發有逸口，矧予制乃短長之命？\footnote{言憸利小民，尚相顧于箴誨，恐其發動有過口之患，況我制汝死生之命，而汝不相教從我，是不若小民。相時，相，息亮反，馬云：“視也。”徐息羊反。憸，息廉反，馬云：“憸利，小小見事之人也。”徐七漸反。}汝曷弗告朕，而胥動以浮言，恐沈于眾？\footnote{曷，何也。責其不以情告上，而相恐欲以浮言，不徙，恐汝沉溺于眾，有禍害。曷，何末反。}若火之燎于原，不可鄉邇，其猶可撲滅？\footnote{火炎不可向近，尚可撲滅。浮言不可信用，尚可得遏絕之。燎，力召反，又力鳥反，又力紹反。向，許亮反。撲，普卜反。近，附近之近。}則惟汝眾自作弗靖，非予有咎。\footnote{我刑戮汝，非我咎也。靖，謀也。是汝自為非謀所致。}

{\noindent\zhuan\zihao{6}\fzbyks 傳“曷何”至“禍害”。正義曰：“曷”、“何”同音，故“曷”為何也。顧氏云：“汝以浮雲恐動不徙，更是無益。我恐汝自取沉溺于眾人，不免禍害也。” \par}

{\noindent\zhuan\zihao{6}\fzbyks 傳“我刑”至“所致”。正義曰：我刑戮汝，汝自招之，非我咎也。“靖，謀”，\CJKunderwave{釋詁}文。告民不徙者，非善謀也。由此而被刑戮，是汝自為非謀所致也。 \par}

{\noindent\shu\zihao{5}\fzkt “相時”至“有咎”。正義曰：又責大臣不相教遷徙，是不如小民。我視彼憸利小民，猶尚相顧于箴規之言，恐其發舉有過口之患，故以言相規。患之小者尚知畏避，況我為天子制汝短長之命？威恩甚大，汝不相教從我，乃是汝不如小民。汝若不欲徙，何不以情告我，而輒相恐動以浮華之言？乃語民云：“國不可徙，我恐汝自取沉溺于眾人，而身被刑戮之禍害。”此浮言流行，若似火之燎于原野，炎熾不可向近，其猶可撲之使滅，以喻浮言不可止息，尚可刑戮使絕也。若以刑戮加汝，則是汝眾自為非謀所致此耳，非我有咎過也。 \par}

“\CJKunderline{遟任}有言曰：‘人惟求舊，器非求舊，惟新。’\footnote{\CJKunderline{遟任}，古賢。言人貴舊，器貴新，汝不徙，是不貴舊。遟，直疑反，徐持夷反。任，而今反，馬云：“古老成人。”}古我先王，暨乃祖乃父，胥及逸勤，予敢動用非罰？\footnote{言古之君臣相與同勞逸，子孫所宜法之，我豈敢動用非常之罰脅汝乎？}世選爾勞，予不掩爾善。\footnote{選，數也。言我世世數汝功勤，不掩蔽汝善，是我忠于汝。選，息轉反，又蘇管反。掩，本又作弇。數，色主反。}茲予大享于先王，爾祖其從與享之。\footnote{古者天子錄功臣配食于廟。大享，烝嘗也。所以不掩汝善。與音預。烝，之丞反。}作福作災，予亦不敢動用非德。\footnote{善自作福，惡自作災，我不敢動用非罰加汝，非德賞汝乎？從汝善惡而報之。}

{\noindent\zhuan\zihao{6}\fzbyks 傳“\CJKunderline{遟任}”至“貴舊”。正義曰：其人既沒，其言立于後世，知是古賢人也。\CJKunderline{鄭玄}云：“古之賢史。”\CJKunderline{王肅}云：“古老成人。”皆謂賢也。 \par}

{\noindent\zhuan\zihao{6}\fzbyks 傳“選數”至“于汝”。正義曰：\CJKunderwave{釋詁}云：“算，數也。”舍人曰：“釋數之曰算。”“選”即算也，故訓為數。經言世世數汝功勞，是從先王至己常行此事，故云“是我忠于汝”也。言己之忠，責臣之不忠也。 \par}

{\noindent\zhuan\zihao{6}\fzbyks 傳“古者”至“汝善”。正義曰：\CJKunderwave{周禮·大宗伯}祭祀之名，天神曰“祀”，地祇曰“祭”，人鬼曰“享”。此“大享于先王”，謂天子祭宗廟也。傳解天子祭廟，得有臣祖與享之意，言“古者天子錄功臣配食于廟”，故臣之先祖得與享之也。“古者”\CJKunderline{孔氏}據已而道前世也，此殷時已然矣。“大享，烝嘗”者，烝嘗是秋冬祭名，謂之“大享”者，以事各有對。若烝嘗對禘祫，則禘祫為大，烝嘗為小。若四時自相對，則烝嘗為大，礿祠為小。以秋冬物成，可薦者眾，故烝學為大；春夏物未成，可薦者少，故禘祫為小也。知烝嘗有功臣與祭者，案\CJKunderwave{周禮·司勳}云“凡有功者，銘書于王之太常，祭于大烝，司勳詔之”是也。嘗是烝之類，而傳以嘗配之，\CJKunderwave{魯頌}曰“秋而載嘗”是也。\CJKunderwave{祭統}云“內祭則大嘗禘是也，外祭則郊社是也”。然彼以祫為大嘗，知此不以烝嘗時為禘祫，而直據時祭者，以殷祫于三時，非獨烝嘗也。秋冬之祭，尚及功臣，則禘祫可知。惟春夏不可耳，以物末成故也。近代已來，惟禘祫乃祭功臣配食，時祭不及之也。近代已來，功臣配食各配所事之君，若所事之君其廟已毀，時祭不祭毀廟，其君尚不時祭，其臣固當止矣。禘祫則毀廟之主亦在焉，其時功臣亦當在也。\CJKunderwave{王制}云：“犆礿，祫禘，祫嘗，祫烝，諸侯礿犆，禘，一犆一祫，嘗祫，烝祫。”此\CJKunderwave{王制}之文，夏殷之制，天子春惟時祭，其夏秋冬既為祫，又為時祭。諸侯亦春為時祭，夏惟作祫，不作祭，秋冬先作時祭，而後祫。周則春曰祠，夏曰礿，三年一祫在秋，五年一禘在夏，故\CJKunderwave{公羊傳}云：“五年再殷祭。”\CJKunderwave{禮緯}云：“三年一祫，五年一禘。”此是鄭氏之義，未知孔意如何。 \par}

{\noindent\shu\zihao{5}\fzkt “\CJKunderline{遟任}”至“非德”。正義曰：可遷則遷，是先王舊法。古之賢人\CJKunderline{遟任}有言曰：“人惟求舊，器非求舊，惟新。”言人貴舊，器貴新，汝不欲徙，是不貴舊，反\CJKunderline{遟任}也。古者我之先王及汝祖汝父相與同逸豫，同勤勞，汝為人子孫，宜法汝父祖，當與我同其勞逸。我豈敢動用非常之罰脅汝乎？自我先王以至于我，世世數汝功勞，我不掩蔽汝善，是我忠于汝也。以此故我大享祭于先王，汝祖其從我先王與在宗廟而歆享之，是我不掩汝善也。汝有善自作福，汝有惡自作災，我亦不敢動用非德之賞妄賞汝，各從汝善惡而報之耳。其意告臣言從上必有賞，違命必有罰也。 \par}

予告汝于難，若射之有志。\footnote{告汝行事之難，當如射之有所準志，必中所志乃善。射，食夜反。準音準。中，丁仲反。}

{\noindent\zhuan\zihao{6}\fzbyks 傳“告汝”至“乃善”。正義曰：此傳惟順經文，不言喻意。\CJKunderline{鄭玄}云：“我告汝，于我心至難矣。夫射者，張弓屬矢而志在所射，必中然後發之。為政之道亦如是也，以己心度之，可施于彼，然後出之。” \par}

{\noindent\shu\zihao{5}\fzkt “予告”至“有志”。正義曰：既言作福作災由人行有善惡，故復教臣行善：“我告汝于行事之難，猶如射之有所準志。志之所主，欲得中也，必中所志，乃為善耳。”以喻人將有行，豫思念之，行得其道為善耳。其意言遷都是善道，當念從我言也。 \par}

汝無侮老成人，無弱孤有幼。\footnote{不用老成人之言，是侮老之。不徙則孤幼受害，是弱易之。侮，亡甫反。易，以豉反。}

{\noindent\zhuan\zihao{6}\fzbyks 傳“不用”至“易之”。正義曰：“老”謂見其年老，謂其無所復知。“弱”謂見其幼弱，謂其未有所識。鄭云：“老弱皆輕忽之意也。”老成人之言云可徙，不用其言，是侮老之也。不徙則水泉咸鹵，孤幼受害，不念其害，則是卑弱輕易之也。 \par}

各長于厥居，勉出乃力，聽予一人之作猷。\footnote{\CJKunderline{盤庚}群臣下各思長于其居，勉盡心出力，聽從遷徙之謀。長，丁丈反。}

{\noindent\zhuan\zihao{6}\fzbyks 傳“\CJKunderline{盤庚}”至“之謀”。正義曰：于時群臣難毀其居宅，惟見目前之利，不思長久之計。其臣非一，共為此心。\CJKunderline{盤庚}群臣下各思長久于其居處，勉強盡心出力，聽從我遷徙之謀。自此已下皆是也。 \par}

無有遠邇，用罪伐厥死，用德彰厥善。\footnote{言遠近待之如一，罪以懲之，使勿犯，伐去其死道。德以明之，使勸慕，競為善。去，起呂反。}

{\noindent\shu\zihao{5}\fzkt “無有”至“厥善”。正義曰：此即遷徙之謀也。言我至新都，撫養在下，無有遠之與近，必當待之如一。用刑殺之罪伐去其死道，用照察之德彰明其行善。有過，罪以懲之，使民不犯非法。死刑不用，是“伐去其死道”。“伐”若伐樹然，言止而不復行用也。有善者，人主以照察之德加賞祿以明之，使競慕為善，是彰其善也。此二句相對，上言“用罪伐厥死”，下宜言“用賞彰厥生”，不然者，上言用刑，下言賞善，死是刑之重者，舉重故言“死”；有善乃可賞，故言“彰厥善”；行賞是德，故以“德”言賞；人生是常，無善亦生，不得言“彰厥生”，故文互。 \par}

邦之臧，惟汝眾。\footnote{有善則群臣之功。臧，徐子郎反。}邦之不臧，惟予一人有佚罰。\footnote{佚，失也。是己失政之罰。罪己之義。佚音逸。}凡爾眾，其惟致告：\footnote{致我誠，告汝眾。}自今至于後日，各恭爾事，齊乃位，度乃口。\footnote{奉其職事，正齊其位，以法度居汝口，勿浮言。度，徐如字，亦作渡。}罰及爾身，弗可悔。”\footnote{不從我謀，罰及汝身，雖悔可及乎？}

{\noindent\shu\zihao{5}\fzkt “度乃口”。正義曰：“度”，法度也，故傳言“以法度居汝口”也。 \par}

\section{盤庚中第十（盤庚）}

\CJKunderline{盤庚}作，惟涉河以民遷。\footnote{為此南渡河之法，用民徙。}乃話民之弗率，誕告用亶。\footnote{話，善言。民不循教，發善言大告用誠于眾。話，胡快反，馬云：“告也，言也。”誕，徐音但。亶，丁但反，馬本作單，音同，誠也。}其有眾咸造，勿褻在王庭，\footnote{造，至也。眾皆至王庭，無褻慢。造，七報反，注同；馬在早反，云：“為也。”褻，息列反。}\CJKunderline{盤庚}乃登進厥民。\footnote{升進，命使前。}

{\noindent\zhuan\zihao{6}\fzbyks 傳“為此”至“民徙”。正義曰：\CJKunderline{鄭玄}云“作渡河之具”，\CJKunderline{王肅}云“為此思南渡河之事”，此傳言“南渡河之法”，皆謂造舟舡渡河之具，是濟水先後之次，思其事而為之法也。 \par}

{\noindent\zhuan\zihao{6}\fzbyks 傳“話善”至“于眾”。正義曰：\CJKunderwave{釋詁}云：“話，言也。”孫炎曰：“話，善人之言也。”王苦民不從教，必發善言告之，故以“話”為善言。\CJKunderline{鄭玄}\CJKunderwave{詩箋}亦云：“話，善言也。”曰：“明聽朕言，無荒失朕命。荒，廢。 \par}

{\noindent\shu\zihao{5}\fzkt “\CJKunderline{盤庚}”至“厥民”。正義曰：\CJKunderline{盤庚}于時見都河北，欲遷向河南，作惟南渡河之法，欲用民徙，乃出善言以告曉民之不循教者，大為教告，用誠心于其所有之眾人。于時眾人皆至，無有褻慢之人，盡在于王庭。\CJKunderline{盤庚}乃升進其民，延之使前而教告之。史敘其事，以為\CJKunderline{盤庚}發誥之目。 \par}

曰：“明聽朕言，無荒失朕命。嗚呼！古我先后，罔不惟民之承保。\footnote{言我先世賢君，無不承安民而恤之。}後胥慼鮮，以不浮于天時。\footnote{民亦安君之政，相與憂行君令。浮，行也。少以不行于天時者，言皆行天時。鮮，息淺反。}

{\noindent\zhuan\zihao{6}\fzbyks 傳“民亦”至“天時”。正義曰：以君承安民而憂之，故民亦安君之政，相與憂行君令，使君令必行。責時群臣不憂行君令也。舟舡浮水而行，故以“浮”為行也。行天時也，順時佈政，若\CJKunderwave{月令}之為也。 \par}

殷降大虐，先王不懷厥攸作，\footnote{我殷家于天降大災，則先王不思故居而行徙。}視民利用遷。\footnote{其所為視民有利，則用徙。}汝曷弗念我古后之聞？\footnote{古後先王之聞，謂遷事。曷，何末反，下同。}承汝俾汝，惟喜康共，非汝有咎，比于罰。\footnote{今我法先王惟民之承，故承汝使汝徙，惟與汝共喜安，非謂汝有惡徙汝，令比近于殃罰。俾，必爾反。咎，其九反。比，毗志反，徐扶志反，注及下同。共，群用反。令，力呈反。近，附近之近。}

{\noindent\zhuan\zihao{6}\fzbyks 傳“我殷”至“行徙”。正義曰：遷徙者止為邑居墊隘，水泉咸鹵，非為避天災也。此傳以“虐”為災，“懷”為思，言“殷家于天降大災，則先王不思故居而行徙”者，以天時人事終是相將，邑居不可行化，必將天降之災。上云“不能相匡以生”、“罔知天之斷命”，即是天降災也。 \par}

{\noindent\shu\zihao{5}\fzkt “承汝”至“于罰”。正義曰：先王為政，惟民之承。今我亦法先王，故承安汝使汝徙。惟歡喜安樂皆與汝共之，非謂汝有咎惡而徙汝，令比近于殃罰也。 \par}

予若籲懷茲新邑，亦惟汝故，以丕從厥志。\footnote{言我順和懷此新邑，欲利汝眾，故大從其志而徙之。籲，羊戍反。}

{\noindent\shu\zihao{5}\fzkt “予若”至“厥志”。正義曰：\CJKunderline{盤庚}言，我順于道理，和協汝眾，歸懷此新邑者，非直為我王家，亦惟利汝眾，故為此大從我本志而遷徙，不有疑也。 \par}

“今予將試以汝遷，安定厥邦。\footnote{試，用。}汝不憂朕心之攸困，\footnote{所困，不順上命。}乃咸大不宣乃心，欽念以忱，動予一人。\footnote{汝皆大不布腹心，敬念以誠感我，是汝不盡忠。忱，市林反。}爾惟自鞠自苦，\footnote{鞠，窮也。言汝為臣不忠，自取窮苦。鞠，居六反。}若乘舟，汝弗濟，臭厥載。\footnote{言不徙之害，如舟在水中流不渡，臭敗其所載物。臭，徐尺售反。載如字，又在代反。}

{\noindent\shu\zihao{5}\fzkt “臭厥載”。正義曰：“臭”是氣之別名，古者香氣穢氣皆名為“臭”。\CJKunderwave{易}云“其臭如蘭”，謂香氣為“臭”也。\CJKunderwave{晉語}云“惠公改葬申生，臭徹于外”，謂穢氣為“臭”也。下文覆述此意云“無起穢以自臭”，則此“臭”謂穢氣也。肉敗則臭，故以“臭”為敗。船不渡水，則敗其所載物也。 \par}

爾忱不屬，惟胥以沈。不其或稽，自怒曷\xpinyin*{瘳}？\footnote{汝忠誠不屬逮古，苟不欲徙，相與沉溺，不考之先王，禍至自怒，何瘳差乎？屬音燭，注同，馬云：“獨也。”沈，直林反。瘳，敕留反。}

{\noindent\shu\zihao{5}\fzkt “爾忱”至“曷瘳”。正義曰：\CJKunderline{盤庚}責其臣民，汝等不用徙者，由汝忠誠不能屬逮于古賢。苟不欲徙，惟相與沉溺于眾。不欲徙之言，不其有考驗于先王遷徙之事。汝既不考于古，及其禍至，乃自忿怒，何所瘳差也？ \par}

汝不謀長，以思乃災，汝誕勸憂。\footnote{汝不謀長久之計，思汝不徙之災，苟不欲徙，是大勸憂之道。}

{\noindent\shu\zihao{5}\fzkt “汝誕勸憂”。正義曰：凡人以善自勸，則善事多。若以憂自勸，則憂來眾。今不徙則憂來眾，是自勸勵以憂愁之道。 \par}

今其有今罔後，汝何生在上？\footnote{言不徙無後計，汝何得久生在人上，禍將及汝。}

{\noindent\shu\zihao{5}\fzkt “今其”至“在上”。正義曰：顧氏云：“責群臣：汝今日其且有今目前之小利，無後日久長之計，患禍將至，汝何得久生在民上也？” \par}

今予命汝一，無起穢以自臭。\footnote{我一心命汝，汝違我是自臭敗。穢，于廢反。}

{\noindent\shu\zihao{5}\fzkt “今予”至“自臭”。正義曰：今我命汝，是我之一心也。汝當從我，無得起為穢惡，以自臭敗。汝違我命，是起穢以自臭也。 \par}

恐人倚乃身，迂乃心。\footnote{言汝既不欲徙，又為他人所誤。倚，曲。迂，僻。倚，于綺反，徐于奇反。迂音于。僻，匹亦反。}

{\noindent\zhuan\zihao{6}\fzbyks 傳“言汝”至“迂僻”。正義曰：人心不能自決，則好用非理之謀。言汝既不欲遷徙，又為他人所誤。\CJKunderline{盤庚}疑其被誤，故言此也。以物倚物者必曲，故“倚”為曲也。“迂”是回也，回行必僻，故“迂”為僻也。 \par}

{\noindent\shu\zihao{5}\fzkt “恐人”至“乃心”。正義曰：言汝心既不欲徙，旁人或更誤汝。我有恐他人倚曲汝身，迂僻汝心，使汝益不用徙也。 \par}

予迓續乃命于天，予豈汝威？用奉畜汝眾。\footnote{迓，迎也。言我徙，欲迎續汝命于天，豈以威脅汝乎？用奉畜養汝眾。迓，五駕反。畜，許竹反，下同。脅，虛業反。}

{\noindent\zhuan\zihao{6}\fzbyks 傳“迓迎”至“汝眾”。正義曰：“迓，迎”，\CJKunderwave{釋詁}文。不遷必將死矣，天欲遷以延命。天意向汝，我欲迎之。天斷汝命，我欲續之。我今徙者，欲迎續汝命于天，豈以威脅汝乎？遷都惟用奉養汝群臣民耳。 \par}

“予念我先神后之勞爾先，予丕克羞爾，用懷爾然。\footnote{言我亦法湯大能進勞汝，以義懷汝心，而汝違我，是汝反先人。勞，力報反，又如字，注同。}

{\noindent\zhuan\zihao{6}\fzbyks 傳“言我”至“先人”。正義曰：\CJKunderwave{易}稱：“神者，妙萬物而為言也。”殷之先世，神明之君惟有湯耳，故知“神後”謂湯也。下“高后”、“先後”與此“神後”一也。“神”者，言其通聖。“高”者，言其德尊。此“神後”言“先”，于“高后”略而不言“先”，其下直言“先後”，又略而不言“高”，從上省文也。“勞爾先”，謂愛之也。“勞”者，勤也，閔其勤勞而慰勞之，“勞”亦愛之義，故\CJKunderwave{論語}云：“愛之，能勿勞乎？”是“勞”為愛也。此言湯勞汝先，則此所責之臣，其祖于\CJKunderline{成湯}之世已在朝廷。世仕王朝而不用己命，故責之深也。 \par}

{\noindent\shu\zihao{5}\fzkt “予念”至“爾然”。正義曰：我念我先世神後之君\CJKunderline{成湯}，愛勞汝之先人，故我大能進用汝，與汝爵位，用以道義懷安汝心耳。然汝乃違我命，是汝反先人也。 \par}

失于政，陳于茲，高后丕乃崇降罪疾，曰：‘曷虐朕民？’\footnote{崇，重也。今既失政，而陳久于此而不徙，湯必大重下罪疾于我，曰：“何為虐我民而不徙乎？”重，直勇反，又直恭反。}汝萬民乃不生生，暨予一人猷同心，\footnote{不進進謀同心徙。}先後丕降與汝罪疾，曰：‘曷不暨朕幼孫有比？’\footnote{言非但罪我，亦將罪汝。幼孫，\CJKunderline{盤庚}自謂。比，同心。}故有爽德，自上其罰汝，汝罔能迪。\footnote{湯有明德在天，見汝情，下罰汝，汝無能道。言無辭。}

{\noindent\zhuan\zihao{6}\fzbyks 傳“崇重”至“徙乎”。正義曰：“崇，重”，\CJKunderwave{釋詁}文。又云：“塵，久也。”孫炎曰：“陳居之久，久則生塵矣。”古者“陳”、“塵”同也，故“陳”為久之義。 \par}

{\noindent\zhuan\zihao{6}\fzbyks 傳“不進”至“心徙”。正義曰：物之生長，則必漸進，故以“生生”為進進。\CJKunderline{王肅}亦然。“進進”是同心原樂之意也。此實責群臣而言“汝萬民”者，民心亦然，因博及之。 \par}

{\noindent\zhuan\zihao{6}\fzbyks 傳“湯有”至“無辭”。正義曰：訓“爽”為明，言其見下，故稱“明德”。\CJKunderwave{詩}稱“三后在天”，死者精神在天，故言下見汝。 \par}

{\noindent\shu\zihao{5}\fzkt “失于”至“能迪”。正義曰：\CJKunderline{盤庚}以民不願遷，言神將罪汝，欲懼之使從己也。我所以必須徙者，我今失于政教，陳久于此，民將有害，高德之君\CJKunderline{成湯}必忿我不徙，大乃重下罪疾于我，曰：“何為殘虐我民而不徙乎？”我既欲徙，而汝與萬民，乃不進進與我一人謀計同心，則我先君\CJKunderline{成湯}大下與汝罪疾，曰：“何故不與我幼孫\CJKunderline{盤庚}有相親比同心徙乎？”汝不與我同心，故湯有明德，從上見汝之情，其下罪罰于汝。汝實有罪，無所能道。言無辭以有解說也。 \par}

古我先后，既勞乃祖乃父，\footnote{勞之共治人。}汝共作我畜民。汝有戕，則在乃心。\footnote{戕，殘也。汝共我治民，有殘人之心而不欲徙，是反父祖之行。戕，在良反，又士良反。行，下孟反。}我先后綏乃祖乃父，乃祖乃父乃斷棄汝，不救乃死。\footnote{言我先王安汝父祖之忠，今汝不忠汝父祖，必斷絕棄汝命，不救汝死。斷，丁緩反。}

{\noindent\zhuan\zihao{6}\fzbyks 傳“勞之共治人”。正義曰：下句責臣之身云“汝共作我畜民”，明先后勞其祖父，是勞之共治民也。 \par}

{\noindent\zhuan\zihao{6}\fzbyks 傳“戕殘”至“之行”。正義曰：\CJKunderwave{春秋}宣十八年“邾人戕鄫子”，\CJKunderwave{左傳}云：“凡自虐其君曰弒，自外曰戕。”“戕”為殘害之義，故為殘也。先后愛勞汝祖汝父，與共治民，汝祖父必有愛人之心。“作”訓為也。汝今共為我養民之官，而有殘民之心，而不用徙以避害，是汝反祖父之行。\CJKunderline{盤庚}距湯，年世多矣，臣父不及湯世而云“父”者，與“祖”連言之耳。 \par}

{\noindent\shu\zihao{5}\fzkt “古我”至“乃死”。正義曰：又責群臣：“古我先君\CJKunderline{成湯}，既愛勞汝祖汝父，與之共治民矣。汝今共為我養民之官，是我于汝與先君同也。而汝有殘虐民之心，非我令汝如此，則在汝心自為此惡，是汝反祖父之行。雖汝祖父，亦不祐汝。我先君安汝祖汝父之忠，汝祖汝父忠于先君，必忿汝違我，乃斷絕棄汝命，不救汝死。”言汝違我命，故汝祖父亦忿見湯罪汝，不救汝死也。 \par}

茲予有亂政同位，具乃貝玉。\footnote{亂，治也。此我有治政之臣，同位于父祖，不念盡忠，但念貝玉而已。言其貪。治，直吏反。盡，子忍反。}乃祖先父丕乃告我高后曰：‘作丕刑于朕孫。’\footnote{言汝父祖見汝貪而不忠，必大乃告湯曰：“作大刑于我子孫，求討不忠之罪。”告，工號反。我高后，本又作“乃祖乃父”。}迪高后，丕乃崇降弗祥。\footnote{言汝父祖開道湯，大重下不善以罰汝。陳忠孝之義以督之。}


{\noindent\zhuan\zihao{6}\fzbyks 傳“言汝”至“之罪”。正義曰：上句言\CJKunderline{成湯}罪此諸臣，其祖父不救子孫之死，此句言臣之祖父請\CJKunderline{成湯}討其子孫，以不從已，故責之益深。先祖請討，非\CJKunderline{盤庚}所知，原神之意而為之辭，以懼其子孫耳。 \par}

{\noindent\zhuan\zihao{6}\fzbyks 傳“言汝”至“督之”。正義曰：訓“迪”為道，言汝父祖開道湯也。不從君為不忠，違父祖為不孝，父祖開道湯下罰，欲使從君順祖，陳忠孝之義以督勵之。 \par}

{\noindent\shu\zihao{5}\fzkt “茲予”至“弗祥”。正義曰：又責臣云：“汝祖父非徒不救汝死，乃更請與汝罪。于此我有治政之臣，同位于其父祖。其位與父祖同，心與父祖異。不念忠誠，但念具汝貝玉而已。”言其貪而不忠也。“汝先祖先父以汝如此，大乃告我高后曰：‘為大刑于我子孫。’以此言開道我高后，故我高后大乃下不善之殃以罰汝。\CJKunderline{成湯}與汝祖父皆欲罪汝，汝何以不從我徙乎？”亂治”至“其貪”。正義曰：“亂，治”，\CJKunderwave{釋詁}文。舍人曰：“亂，義之治也。”孫炎曰：“亂，治之理也。”大臣理國之政，此者所責之人，故言于此我有治政大臣。言其同位于父祖，責其位同而心異也。貝者，水蟲。古紉選其甲以為貨，如今之用錢然。\CJKunderwave{漢書·食貨志}具有其事。貝是行用之貨也，貝玉是物之最貴者，責其貪財，故舉二物以言之。當時之臣不念盡忠于君，但念具貝玉而已，言其貪也。 \par}

“嗚呼！今予告汝不易。\footnote{凡所言皆不易之事。易，以豉反，注同。}永敬大恤，無胥絕遠。\footnote{長敬我言，大憂行之，無相與絕遠棄廢之。遠，于萬反，又如字，注同。}汝分猷念以相從，各設中于乃心。\footnote{群臣當分明相與謀念，和以相從，各設中正于汝心。分，扶問反，又如字，注同。}乃有不吉不迪，\footnote{不善不道，謂兇人。}顛越不恭，暫遇姦宄，\footnote{顛，隕。越，墜也。不恭，不奉上命。暫遇人而劫奪之，為奸于外，為宄于內。暫，才淡反。隕，于敏反。}我乃\xpinyin*{劓殄}滅之，無遺育，無俾易種于茲新邑。\footnote{劓，割。育，長也。言不吉之人當割絕滅之，無遺長其類，無使易種于此新邑。劓，魚器反，徐吾氣反。殄，徒典反。易如字，又以豉反，注同。長，丁丈反，下“遺長”同。}往哉生生！今予將試以汝遷，永建乃家。”\footnote{自今以往，進進于善。我乃以汝徙，長立汝家。卿大夫稱家。}

{\noindent\zhuan\zihao{6}\fzbyks 傳“不易之事”。正義曰：此“易”讀為“難易”之“易”，“不易”言其難也。\CJKunderline{王肅}云：“告汝以命之不易。”亦以“不易”為難。\CJKunderline{鄭玄}云：“我所以告汝者不變易，言必行之。”謂\CJKunderline{盤庚}自道己言必不改易，與孔異。 \par}

{\noindent\zhuan\zihao{6}\fzbyks 傳“顛隕”至“于內”。正義曰：\CJKunderwave{釋詁}云：“隕，落也。隕，墜也。”“顛越”是從上倒下之言，故以“顛”為隕，“越”是遺落，為墜也。\CJKunderwave{左傳}僖九年齊桓公云：“恐隕越于下。”文十八年史克云：“弗敢失墜。”“隕”、“越”是遺落廢失之意，故以隕墜不恭為“不奉上命”也。“暫遇人而劫奪之”謂逄人即劫，為之無已。成十七年\CJKunderwave{左傳}曰“亂在外為奸，在內為宄”，是劫奪之事，故以劫奪解其“姦宄”也。 \par}

{\noindent\zhuan\zihao{6}\fzbyks 傳“劓割”至“新邑”。正義曰：五刑截鼻為劓，故“劓”為割也。“育，長”，\CJKunderwave{釋詁}文。“不吉之人當割絕滅之，無遺長其類”，謂早殺其人，不使得子孫，有此惡類也。“易種”者，即今俗語云“相染易”也。惡種在善人之中，則善人亦變易為惡，故絕其類，無使易種于此新邑也。滅去惡種，乃是常法，而言“于此新邑”，言己若至新都，當整齊使絜清。 \par}

{\noindent\zhuan\zihao{6}\fzbyks 傳“自今”至“稱家”。正義曰：“長立汝家”謂賜之以族，使子孫不絕，\CJKunderwave{左傳}所謂“諸侯命氏”是也。王朝大夫，天子亦命之氏，故云“立汝家”也。 \par}

{\noindent\shu\zihao{5}\fzkt “嗚呼”至“乃家”。正義曰：\CJKunderline{盤庚}以言事將畢，欲戒使入之，故“嗚呼”而嘆之。今我告汝皆不易之事，言其難也。事既不易，當長敬我言，大憂行之，無相絕遠棄廢之，必須存心奉行。汝群臣臣分輩相與計謀念，和協以相從，各設中正于汝心，勿為殘害之事。汝群臣若有不善不道，隕墜禮法，不恭上命，暫逄遇人，即為姦宄而劫奪之，我乃割絕滅之，無有遺餘生長。所以然者，欲無使易其種類于此新邑故耳。自今已往哉，汝當進進于善。今我將用以汝遷，長立汝家，使汝在位，傳諸子孫。勿得違我言也。 \par}

\section{盤庚下第十一（盤庚）}

\CJKunderline{盤庚}既遷，奠厥攸居，乃正厥位，\footnote{定其所居，正郊廟朝社之位。奠，田薦反。朝，直遙反。}綏爰有眾，曰：“無戲怠，懋建大命。\footnote{安于有眾，戒無戲怠，勉立大教。}今予其敷心腹腎腸，歷告爾百姓于朕志。\footnote{布心腹，言輸誠于百官以告志。腎，時忍反。腸，徐待良反。}罔罪爾眾，爾無共怒，協比讒言予一人。\footnote{群臣前有此過，故禁其後。今我不罪汝，汝勿共怒我，合比兇人而妄言。比，毗志反。讒，仕咸反。}

{\noindent\zhuan\zihao{6}\fzbyks 傳“定其”至“之位”。正義曰：訓“攸”為所，“定其所居”，總謂都城之內官府萬民之居處也。\CJKunderline{鄭玄}云：“徙主于民，故先定其裡宅所處，次乃正宗廟朝廷之位。”如鄭之意，“奠厥攸居”者，止謂定民之居，豈先令民居使足，待其餘剩之處，然後建王宮乎？若留地以擬王宮，即是先定王居，不得為先定民矣。孔惟言“定其所居”，知是官民之居並定之也。\CJKunderwave{禮}郊在國外，左祖右社，面朝後市，“正厥位”謂正此郊廟朝社之位也。 \par}

{\noindent\zhuan\zihao{6}\fzbyks 傳“安于”至“大教”。正義曰：\CJKunderline{鄭玄}云：“勉立我大命，使心識教令，常行之。”\CJKunderline{王肅}云：“勉立大教，建性命，致之五福。”又案下句爾然共怒予一人，是恐其不從已命，此句宜言我有教命，汝當勉力立之。鄭說如孔旨也。 \par}

{\noindent\zhuan\zihao{6}\fzbyks 傳“布心”至“告志”。正義曰：此論心所欲言，腹內之事耳。以心為五臟之主，腹為六腑之總，腸在腹內，腎在心下，舉“腎腸”以配“腹心”，\CJKunderwave{詩}曰：“公侯腹心。”宣十二年\CJKunderwave{左傳}云：“敢布腹心。”是“腹心”足以表內，“腎腸”配言之也。 \par}

{\noindent\shu\zihao{5}\fzkt “\CJKunderline{盤庚}”至“一人”。正義曰：\CJKunderline{盤庚}既遷至殷地，定其國都處所，乃正其郊廟朝社之位。又屬民而聚之，安慰于其所有之眾，曰：“汝等自今以後，無得遊戲怠惰，勉力立行教命。今我其布心腹腎腸，輸寫誠信，歷遍告汝百姓于我心志者。”欲遷之日，民臣共怒\CJKunderline{盤庚}盤庚，恐其怖懼，故開解之。“今我無復罪汝眾人。我既不罪汝，汝無得如前共為忿怒，協比讒言毀惡我一人”。恕其前愆，與之更始也。 \par}

古我先王，將多于前功，\footnote{言以遷徙多大前人之功美。}適于山，用降我凶德，嘉績于朕邦。\footnote{徙必依山之險，無城郭之勞。下去兇惡之德，立善功于我國。降，工巷反。去，羌呂反。}今我民用蕩析離居，罔有定極。\footnote{水泉沉溺，故蕩析離居，無安定之極，徙以為之極。}

{\noindent\zhuan\zihao{6}\fzbyks 傳“言以”至“功美”。正義曰：“古我先王”，謂遷都者。“前人”謂未遷者。前人久居舊邑，民不能相匡以生，則是居無功矣。\CJKunderline{盤庚}言先王以此遷，徙故多大前人之功美，故我今遷，亦欲多前功矣。 \par}

{\noindent\zhuan\zihao{6}\fzbyks 傳“徙必”至“我國”。正義曰：先王至此五邦，不能盡知其地，所都皆近山，故總稱“適于山”也。\CJKunderwave{易·坎卦}彖云：“王公設險以守其國。”徙必依山之險，欲使下民無城郭之勞。雖則近山，不可全無城郭，言其防守易耳。徙必近山，則舊處新居皆有山矣。而云“適于山”者，言其徙必依山，不適平地，不謂舊處無山，故徙就山也。水泉咸鹵，民居墊隘，時君不為之徙，即是兇惡之德。其徙者是下去兇惡之德，立善功于我新遷之國也。言“下”者，凶德在身，下而墜去之。 \par}

{\noindent\zhuan\zihao{6}\fzbyks 傳“水泉”至“之極”。正義曰：民居積世，穿掘處多，則水泉盈溢，令人沈深而陷溺。其處不可安居，播蕩分析，離其居宅，無安定之極。“極”訓中也。\CJKunderwave{詩}云：“立我烝民，莫匪爾極。”言民賴后稷之功，莫不得其中。今為民失中，故徙以為之中也。 \par}

{\noindent\shu\zihao{5}\fzkt “古我”至“定極”。正義曰：言古者我之先王，將欲多大于前人之功，是故徙都而適于山險之處，用下去我兇惡之德，立善功于我新國。但徙來已久，水泉沉溺，今我在此之民，用播蕩分析，離其居宅，無有安定之極，我今徙而使之得其中也。說其遷都之意，亦欲多大前人之功，定民極也。 \par}

爾謂朕：‘曷震動萬民以遷？’\footnote{言皆不明己本心。}肆上帝將復我高祖之德，亂越我家。\footnote{以徙故，天將復湯德，治理于我家。治，直吏反。}朕及篤敬，恭承民命，用永地于新邑。\footnote{言我當與厚敬之臣，奉承民命，用長居新邑。}肆予沖人，非廢厥謀，吊由靈。\footnote{衝，童。童人，謙也。吊，至。靈，善也。非廢，謂動謀于眾，至用其善。吊音的，或如字。}各非敢違卜，用宏茲賁。\footnote{宏、賁皆大也。君臣用謀，不敢違卜，用大此遷都大業。賁，扶雲反。}

{\noindent\zhuan\zihao{6}\fzbyks 傳“以徙”至“我家”。正義曰：民害不徙，違失湯德。以徙之故，天必祐我，將使復奉湯德，令得治理于我家。言由徙故天福之也。 \par}

{\noindent\zhuan\zihao{6}\fzbyks 傳“衝童”至“其善”。正義曰：“衝”、“童”聲相近，皆是幼小之名。自稱“童人”，言己幼小無知，故為“謙也”。“吊，至”、“靈，善”皆\CJKunderwave{釋詁}文。\CJKunderwave{禮}將有大事，必謀于眾。謀眾乃是常理，故言“非廢，謂動謀于眾”，言己不自專也。眾謀必有異見，故至極用其善者。 \par}

{\noindent\zhuan\zihao{6}\fzbyks 傳“宏賁”至“大業”。正義曰：“宏、賁皆大也”，\CJKunderwave{釋詁}文。樊光曰：“\CJKunderwave{周禮}雲‘其聲大而宏’，\CJKunderwave{詩}雲‘有賁其首’，是宏、賁皆為大之義也。”“各”者非一之辭，故為“君臣用謀，不敢違卜”。\CJKunderwave{洪範}云：“汝則有大疑，謀及卿士，謀及卜筮。”言“非敢違卜”，是既謀及于眾，又決于蓍龜也。“用大此遷都”，“大”謂立嘉績以大之也。 \par}

{\noindent\shu\zihao{5}\fzkt “爾謂”至“茲賁”。正義曰：言我徙以為民立中，汝等不明我心，乃謂我何故震動萬民以為此遷。我以此遷之故，上天將復我高祖\CJKunderline{成湯}之德，治理于我家。我當與厚敬之臣，奉承民命，用是長居于此新邑。以此須遷之故，我童蒙之人，非敢廢其詢謀。謀于眾人，眾謀不同，至用其善者。言善謀者，皆欲遷都也。又決之于龜卜而得吉，我與汝群臣各非敢違卜，用是必遷，光大此遷都之大業。我徙本意如此耳。 \par}

“嗚呼！邦伯師長，百執事之人，尚皆隱哉！\footnote{國伯，二伯及州牧也。眾長，公卿也。言當庶幾相隱括共為善政。長，丁丈反，注同。}予其懋簡相爾，念敬我眾。\footnote{簡，大。相，助也。勉大助汝，念敬我眾民。相，息亮反。}朕不肩好貨，敢恭生生。鞠人、謀人之保居，敘欽。\footnote{肩，任也。我不任貪貨之人，敢奉用進進于善者。人之窮困能謀安其居者，則我式序而敬之。好，呼報反。任，而林反。}

{\noindent\zhuan\zihao{6}\fzbyks 傳“國伯”至“善政”。正義曰：“邦伯”，邦國之伯，諸侯師長，故為東西二伯及九州之牧也。\CJKunderline{鄭玄}注\CJKunderwave{禮記}云：“殷之州長曰伯，虞夏及周皆曰牧。”此殷時而言“牧”者，此乃鄭之所約，孔意不然，故總稱“牧”也。“師”訓為眾，“眾長”，眾官之長，故為三公六卿也。其“百執事”，謂大夫以下，諸有職事之官皆是也。此部敕眾臣，故二伯已下及執事之人皆戒之也。\CJKunderwave{釋言}云：“庶幾，尚也。”反覆相訓，故“尚”為庶幾。“庶”，幸也。“幾”，冀也。“隱”謂隱審也。幸冀相與隱審檢括，共為善政，欲其同心共為善也。“隱括”必是舊語，不知本出何書。何休\CJKunderwave{公羊序}云：“隱括使就繩墨焉。” \par}

{\noindent\zhuan\zihao{6}\fzbyks 傳“簡大”至“眾民”。正義曰：“簡，大”，\CJKunderwave{釋詁}文。又云：“相、助，慮也。”俱訓為“慮”，是“相”得為助也。\CJKunderline{盤庚}欲使群臣同心為善，欲勉力大佐助之，使皆念敬我眾民也。 \par}

{\noindent\zhuan\zihao{6}\fzbyks 傳“肩任”至“敬之”。正義曰：\CJKunderwave{釋詁}云：“肩，勝也。”舍人曰：“肩，強之勝也。”強能勝重，是堪任之義，故為任也。我今不委任貪貨之人。以“恭”為奉。人有向善而心不決志，故美其人能果敢奉用進進于善者，言其人好善不倦也。“鞠”訓為窮，“鞠人”謂窮困之人。“謀人之保居”，謂謀此窮人之安居，若見人之窮困，能謀安其居。愛人而樂安存之者，則我式序而敬之。\CJKunderwave{詩}云：“式序在位。”言其用次序在官位也。鄭、王皆以“鞠”為養，言“能謀養人安其居者，我則次序而敬之”，與孔不同。 \par}

{\noindent\shu\zihao{5}\fzkt “嗚呼”至“敘欽”。正義曰：言遷事已訖，故嘆而敕之：“嗚呼！國之長伯，及眾官之長與百執事之人，庶幾皆相與隱括共為善政哉！我其勉力大助汝等為善，汝當思念愛敬我之眾民。我不任用好貨之人，有人果敢奉用進進于善，見窮困之人能謀此窮困之人安居者，我乃次序而敬用之。” \par}

今我既羞告爾于朕志，若否，罔有弗欽。\footnote{已進告汝之後，順于汝心與否，當以情告我，無敢有不敬。告，故報反。}無總于貨寶，生生自庸。\footnote{無總貨寶以求位，當進進皆自用功德。}式敷民德，永肩一心。”\footnote{用布示民，必以德義，長任一心以事君。}

{\noindent\shu\zihao{5}\fzkt “今我”至“一心”。正義曰：今我既進而告汝于我心志矣，其我所告，順合于汝心以否，當以情告我，無得有不敬者。汝等無得總于貨寶以求官位，當進進自用功德，不當用富也。用此布示于民，必以德義，長任一心以事君，不得懷二意。以遷都既定，故殷勤以戒之。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
