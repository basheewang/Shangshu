%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十四}


\section{康誥第十一}


\CJKunderline{成王}既伐\CJKunderline{管叔}、\CJKunderline{蔡叔}，\footnote{滅三監。}以殷餘民封\CJKunderline{康叔}，\footnote{以三監之民國\CJKunderline{康叔}為\CJKunderline{衛侯}，\CJKunderline{周公}懲其數叛，故使賢母弟主之。○數叛，上所角反，下亦作畔。}作\CJKunderwave{康誥}、\CJKunderwave{酒誥}、\CJKunderwave{梓材}。

康誥\footnote{命\CJKunderline{康叔}之誥。康，圻內國名。叔，封字。○梓音子。圻，具依反。}


{\noindent\zhuan\zihao{6}\fzbyks 傳“以三”至“主之”。正義曰：此序亦與上相顧為首引。初言“三監叛”，又言“黜殷命”，此云“既伐\CJKunderline{管叔}、\CJKunderline{蔡叔}”，言“以殷餘民”，圻內之餘民，故云“以三監之民國\CJKunderline{康叔}為\CJKunderline{衛侯}”。然古字“邦”、“封”同，故漢有上邦、下邦縣，“邦”字如“封”字，此亦云“邦\CJKunderline{康叔}”，若\CJKunderwave{分器}序云“邦諸侯”，故云“國\CJKunderline{康叔}”。並以三監之地封之者，\CJKunderline{周公}懲其數叛，故使賢母弟主之。此始一叛而云“數叛”者，以六州之眾悉來歸周，殷之頑民叛逆天命，至今又叛，據周言之，故云“數叛”。故\CJKunderwave{多方}云：“爾乃不大宅天命，爾乃屑播天命。”以不從天命，故云“叛”也。古者大國不過百里，\CJKunderwave{周禮}上公五百里，侯四百里，孟軻有所不信。\CJKunderwave{費誓}注云，\CJKunderline{伯禽}率七百里之內附庸諸侯，則魯猶非七百里之封。而\CJKunderline{康叔}封千里者，\CJKunderline{康叔}時為方伯，殷之圻內諸侯並屬之，故得總言“三監”，且其實地不方平，計亦不能大于魯也。故\CJKunderwave{左傳}云：“宋、衛，吾匹也。”又曰：“寡君未嘗後衛君。”且言千里，亦大率言之耳。何者？邢在襄國，河內即東圻之限，故以賜諸侯西山，即有黎、潞、河、濟之西，以曹地約有千里也。以此鄭云：“初封于衛，至子孫而並邶、鄘也。”其\CJKunderwave{地理志}邶、鄘之民皆遷，分衛民于邶、鄘，故異國而同風，所以\CJKunderwave{詩}分為三。孔與同否未明也。既三年滅三監，七年始封\CJKunderline{康叔}，則于其間更遣人鎮守，自不知名號耳。 \par}

{\noindent\zhuan\zihao{6}\fzbyks 傳“命\CJKunderline{康叔}”至“封字”。正義曰：以定四年\CJKunderwave{左傳}祝佗云“命以\CJKunderwave{康誥}”，故以為“命\CJKunderline{康叔}之誥”。知“康，圻內國名”者，以管、蔡、郕、霍皆國名，則康亦國名而在圻內。馬、王亦然，惟\CJKunderline{鄭玄}以康為諡號，以\CJKunderwave{史記·世家}云“生康伯”故也。則孔以康伯為號諡，而\CJKunderline{康叔}之“康”猶為國，而號諡不見耳。 \par}

{\noindent\shu\zihao{5}\fzkt “\CJKunderline{成王}”至“康誥”。正義曰：既伐叛人三監之\CJKunderline{管叔}、\CJKunderline{蔡叔}等，以殷餘民國\CJKunderline{康叔}為\CJKunderline{衛侯}，\CJKunderline{周公}以王命戒之，作\CJKunderwave{康誥}、\CJKunderwave{酒誥}、\CJKunderwave{梓材}三篇之書也。其\CJKunderwave{酒誥}、\CJKunderwave{梓材}亦戒\CJKunderline{康叔}，但因事而分之。然\CJKunderwave{康誥}戒以德刑，又以化紂嗜酒，故次以\CJKunderwave{酒誥}，卒若梓人之治材為器為善政以結之。 \par}

惟三月哉生魄，\footnote{\CJKunderline{周公}攝政七年三月。始生魄，月十六日，明消而魄生。○魄，字又作𩲸，普白反，馬云：“𩲸，朏也，謂月三日始生兆朏，名曰魄。”}\CJKunderline{周公}初基，作新大邑于東國洛，四方民大和會。\footnote{初造基，建作王城大都邑于東國洛汭，居天下上中，四方之民大和悅而集會。○汭，如銳反。}


{\noindent\zhuan\zihao{6}\fzbyks 傳“\CJKunderline{周公}”至“魄生”。正義曰：知“\CJKunderline{周公}攝政七年之三月”者，以\CJKunderwave{洛誥}即七年反政而言新邑營及獻卜之事，與\CJKunderwave{召誥}參同，俱為七年，此亦言作新邑，又同\CJKunderwave{召誥}，故知七年三月也。若然，\CJKunderwave{書傳}雲四年建\CJKunderline{衛侯}而封\CJKunderline{康叔}，五年營成洛邑，六年制禮作樂。\CJKunderwave{明堂位}云“昔者\CJKunderline{周公}朝諸侯于明堂之位”，即云“頒度量，而天下大服”，又云“六年制禮作樂”，是六年已有明堂在洛邑而朝諸侯。言六年已作洛邑而有明堂者，\CJKunderwave{禮記}後儒所錄，\CJKunderwave{書傳}\CJKunderline{伏生}所造，皆孔所不用。始生魄，月十六日戊午，社于新邑之明日。“魄”與“明”反，故云“明消而魄生”。 \par}

{\noindent\zhuan\zihao{6}\fzbyks 傳“初造”至“集會”。正義曰：所以初基東國洛者，以天下土中故也。其\CJKunderwave{召誥}與\CJKunderwave{大司徒}文之所出。\CJKunderwave{釋言}云：“集，會也。”以主治民，故民服悅而見大平也。“初基”者，謂初始營建基址，作此新邑，此史總序言之。鄭以為此時未作新邑，而以“基”為謀，大不辭矣。 \par}

侯、甸、男邦、采、衛，百工播民和，見士于周。\footnote{此五服諸侯，服五百里。侯服去王城千里，甸服千五百里，男服去王城二千里，采服二千五百里，衛服三千里，與\CJKunderwave{禹貢}異制。五服之百官，播率其民和悅，並見即事于周。}\CJKunderline{周公}咸勤，乃洪大誥治。\footnote{\CJKunderline{周公}皆勞勉五服之，人遂乃因大封命，大誥以治道。○陸云：“乃洪治同，一本作‘\CJKunderline{周公}乃洪大誥治’。”勞，力報反。}

{\noindent\zhuan\zihao{6}\fzbyks 傳“此五”至“于周”。正義曰：“男”下獨有“邦”，以五服男居其中，故舉中則五服皆有“邦”可知，言“邦”見其國君焉。以\CJKunderwave{大司馬職}\CJKunderwave{大行人}，故知五服，“服五百里”。\CJKunderwave{禹貢}五服通王畿，此在畿外，去王城五百里，故每畿計之，至衛服三千里，言“與\CJKunderwave{禹貢}異制”也，通王畿與不通為異。以此計畿之均，故須土中。若然，\CJKunderline{黃帝}與帝嚳居偃師，餘非土中者，自出當時之宜。實在土中，因得而美善之也。不見要服者，鄭云：“以遠于役事而恆闕焉。”君行必有臣從，即卿大夫及士，見亦主其勞，故云五服之內，百官播率其民和悅即事。以土功勞事，民之所苦也，而此和悅，見太平也。而\CJKunderwave{書傳}云：“示之以力役，其民猶至，況導之以禮樂乎？”是也。 \par}

{\noindent\zhuan\zihao{6}\fzbyks 傳“\CJKunderline{周公}”至“治道”。正義曰：太保以戊申至，七月庚戌，已云“庶殷攻位于洛汭”，則庶殷先與之期于前至也。\CJKunderline{周公}以十三日乙卯“朝至于洛，則達觀于新邑營”，此日當勉其民，此因命而並言之。序云“邦\CJKunderline{康叔}”，“洪”，大也，為大封命大誥\CJKunderline{康叔}以治道也。\CJKunderline{鄭玄}以“洪”為代，言\CJKunderline{周公}代\CJKunderline{成王}誥。何故代誥而反誥王，呼之曰“\CJKunderline{孟侯}”？為不辭矣。 \par}

{\noindent\shu\zihao{5}\fzkt “惟三”至“誥治”。正義曰：言惟以\CJKunderline{周公}攝政七年之三月，始明死而生魄，月十六日己未，于時\CJKunderline{周公}初造基趾，作新大邑于東國洛水之汭，四方之民大和悅而集會，言政治也。此所集之民，即侯、甸、男、采、衛五服。百官播率其民和悅，並見即事于周之東國，而\CJKunderline{周公}皆慰勞勸勉之。乃因大封命以\CJKunderline{康叔}為\CJKunderline{衛侯}，大誥以治道。 \par}

王若曰：“\CJKunderline{孟侯}，朕其弟，小子\CJKunderline{封}。\footnote{\CJKunderline{周公}稱\CJKunderline{成王}命，順\CJKunderline{康叔}之德，命為\CJKunderline{孟侯}。孟，長也。五侯之長，謂方伯，使\CJKunderline{康叔}為之。言王使我命其弟封。封，\CJKunderline{康叔}名。稱小子，明當受教訓。○長，丁丈反，下同。}惟乃丕顯考\CJKunderline{文王}，克明德慎罰，\footnote{惟汝大明父\CJKunderline{文王}，能顯用俊德，慎去刑罰，以為教首。○去，羌呂反，下“欲去”、“去疾”同。}不敢侮鰥寡，庸庸，祇祇，威威，顯民。\footnote{惠恤窮民，不慢鰥夫寡婦，用可用，敬可敬，刑可刑，明此道以示民。}用肇造我區夏，越我一二邦，\footnote{用此明德慎罰之道，始為政于我區域諸夏，故于我一二邦皆以修治。}以修我西土。惟時怙冒，聞于上帝，帝休。\footnote{我西土岐周，惟是怙恃\CJKunderline{文王}之道，故其政教冒被四表，上聞于天，天美其治。○怙音戶。冒，莫報反，覆也。聞如字，徐又音問。}天乃大命\CJKunderline{文王}，殪戎殷，誕受厥命，\footnote{天美\CJKunderline{文王}，乃大命之殺兵殷，大受其王命。謂三分天下有其二，以授\CJKunderline{武王}。○殪，于計反。}越厥邦厥民，惟時敘。\footnote{于其國，于其民，惟是次序，皆\CJKunderline{文王}教。}乃寡兄勖，肆汝小子\CJKunderline{封}，在茲東土。”\footnote{汝寡有之兄\CJKunderline{武王}，勉行\CJKunderline{文王}之道，故汝小子封得在此東土為諸侯。○勖，許玉反。}


{\noindent\zhuan\zihao{6}\fzbyks 傳“\CJKunderline{周公}”至“教訓”。正義曰：以“曰”者為命辭，故曰“\CJKunderline{周公}稱\CJKunderline{成王}命，順\CJKunderline{康叔}之德，命為\CJKunderline{孟侯}。孟，長也。五侯之長，謂方伯”。使\CJKunderline{康叔}為之長者，即州牧也。“五侯之長”，五等諸侯之長也。而\CJKunderwave{左傳}云：“五侯九伯，汝實徵之。”彼謂上公之伯，故徵九伯。而此“五侯”當州牧之“五侯”，與彼不同。\CJKunderwave{王制}有連、屬、率、伯也，孔以五侯亦方伯，則四方者皆可為方伯，而此方伯自是州牧也。\CJKunderline{康叔}以母弟令德受大國封命，固非卒及連、屬也。虞夏及周既有牧，又\CJKunderwave{離騷}云“伯昌作牧”，殷亦有牧，伯四代皆通也，非如\CJKunderline{鄭玄}云“殷之州長曰伯”。以“稱小子”為幼弱，故“明當受教訓”，故云“使我命其弟”，為親親而使我用戒故也。此指命\CJKunderline{康叔}為之，而鄭以總告諸侯，依\CJKunderwave{略說}以太子十八為\CJKunderline{孟侯}而呼\CJKunderline{成王}。既禮制無文，義理駢曲，豈\CJKunderline{周公}自許天子，以王為\CJKunderline{孟侯}？皆不可信也。 \par}

{\noindent\zhuan\zihao{6}\fzbyks 傳“惟汝”至“教首”。正義曰：以近而可法，不過子之法父，故舉\CJKunderline{文王}也。法者不過除惡行善，故云“明德慎罰”也。 \par}

{\noindent\zhuan\zihao{6}\fzbyks 傳“惠恤”至“示民”。正義曰：“用可用，敬可敬”，即“明德”也。“用可用”謂小德小官，“敬可敬”謂大德大官，“刑可刑”謂“慎罰”也。 \par}

{\noindent\zhuan\zihao{6}\fzbyks 傳“天美”至“\CJKunderline{武王}”。正義曰：“天美\CJKunderline{文王}，乃天命之殺兵殷”者，“殪”，殺也，“戎”，兵也，用誅殺之道以兵患殷。\CJKunderline{文王}以伐殷事未卒而言“殺兵殷”者，謂三分有二，為滅殷之資也。 \par}

{\noindent\shu\zihao{5}\fzkt “王若”至“東土”。正義曰：言\CJKunderline{周公}稱\CJKunderline{成王}命，順\CJKunderline{康叔}之德而言曰：“命汝為\CJKunderline{孟侯}。王又使我教命其弟小子封。其所教命者，惟汝大明德之父\CJKunderline{文王}，能顯用俊德，慎去刑罰，以為教首。故惠恤窮民，不侮慢鰥夫寡婦，況貴強乎？其明德，用可用，敬可敬，其慎罰，威可威者，顯此道以示民。用此道，故始為政于我區域諸夏，由是于我一二諸國漸以修治也。上政既修，我西土惟是怙恃\CJKunderline{文王}之道，故其政教冒被四表，聞于上天，天美其治道。以此上天乃大命\CJKunderline{文王}以誅殺之道，用兵除害于殷，大受其王命，三分天下而有其二也。其所受二分者，于其國，于其民，惟是皆有次序，以\CJKunderline{文王}之德故也。汝寡有之兄\CJKunderline{武王}，勉行\CJKunderline{文王}之道，故受命克殷，今汝小子封故得在此東土為諸侯。是\CJKunderline{文王}之道，明德慎罰，既用受命，\CJKunderline{武王}無所復加，以為勉行，所以汝必法之。” \par}

王曰：“嗚呼！\CJKunderline{封}，汝念哉！\footnote{念我所以告汝之言。}今民將在祇遹乃文考，紹聞，衣德言。\footnote{今治民將在敬循汝文德之父，繼其所聞，服行其德言，以為政教。○遹音聿，又音述，馬紹：“述也。”衣如字，徐于既反。}往敷求于殷先哲王，用保乂民。\footnote{汝往之國，當布求殷先智王之道，用安治民。}汝丕遠惟商耇成人，宅心知訓。\footnote{汝當大遠求商家耇老成人之道，常以居心，則知訓民。○耇音狗。}別求聞由古先哲王，用康保民。\footnote{又當別求所聞父兄用古先智王之道，用其安者以安民。}弘于天，若德裕乃身，不廢在王命。”\footnote{大于天，為順德，則不見廢，常在王命。}


{\noindent\zhuan\zihao{6}\fzbyks 傳“今治”至“政教”。正義曰：“繼其所聞，服行其德言”者，謂\CJKunderline{文王}先有所聞善事，今令\CJKunderline{康叔}繼續其\CJKunderline{文王}所聞善事，被服而施行其德言，以為政教也。 \par}

{\noindent\zhuan\zihao{6}\fzbyks 傳“汝當”至“訓民”。正義曰：上云“敷求殷先哲王”，謂求殷之賢君，此言“求商家耇老成人”，謂求殷之賢臣。“大遠”者，備遍求之。 \par}

{\noindent\zhuan\zihao{6}\fzbyks 傳“又當”至“安民”。正義曰：以父兄乃所居殷外，故云“別求”。上只言“遹乃文考”，並言“兄”者，以上云“寡兄勖”，則以文武道同，言文可以兼武，故並言“父兄”也。“古先哲王”，鄭云：“虞夏也。”孔亦當然。以上代與今事遠，不可以同，故言“用其安者”。 \par}

{\noindent\zhuan\zihao{6}\fzbyks 傳“大于”至“王命”。正義曰：以天道人用而光大之，故因云“大”也。其\CJKunderline{文王}及殷古先哲王，與天其道不異，以前後聖蹟雖殊，同天不二也。以\CJKunderline{康叔}亞聖大賢，治殷餘惡，故使之用天道為順德也。 \par}

{\noindent\shu\zihao{5}\fzkt “王曰嗚呼封汝”至“王命”。正義曰：既言\CJKunderline{文王}“明德慎罰”之訓，\CJKunderline{武王}尚行之，汝既得為君，方別陳明德之事，故稱王命而言曰：“嗚呼！封，汝常念我所以告汝之言哉！今治民所行，將在敬循汝文德之父，繼其所聞者，服行其德言，以為政教。汝往之國，當分佈求于殷先智王之道，用安治民。不但法其先君，汝又當須大遠求商家耇老成人之道，居之于心，即知訓民矣。其外又更當別求所聞父兄用古先智王之道，用其安者以安民。即古虞夏之道也。人事既然，又闡大于天之道而為順德，又加之寬容，則汝身不見廢，常在王命。” \par}

王曰：“嗚呼！小子\CJKunderline{封}，\xpinyin*{恫瘝}乃身，敬哉！\footnote{恫，痛。瘝，病。治民務除惡政，當如痛病在汝身欲去之，敬行我言。○恫音通，又敕動反。敕，古頑反。}天畏棐忱，民情大可見，小人難保。\footnote{天德可畏，以其輔誠。人情大可見，以小人難安。○棐音匪，又芳鬼反。忱，巿林反。}往盡乃心，無康好逸豫，乃其乂民。\footnote{往當盡汝心為政，無自安好逸豫寬身，其乃治民。○盡，徐子忍反。好，呼報反。}我聞曰：‘怨不在大，亦不在小，惠不惠，懋不懋。’\footnote{不在大，起于小；不在小，小至于大。言怨不可為，故當使不順者順，不勉者勉。○懋音茂。}已！汝惟小子，乃服惟弘王，應保殷民，\footnote{已乎！汝惟小子，乃當服行德政，惟弘\CJKunderline{大王}道，上以應天，下以安我所受殷之民眾。○應，應對之應，注同，徐于甑反。}亦惟助王宅天命，作新民。”\footnote{弘王道，安殷民，亦所以惟助王者居順天命，為民日新之教。}


{\noindent\zhuan\zihao{6}\fzbyks 傳“恫痛”至“我言”。正義曰：“恫”聲類于痛，故“恫”為痛也。“瘝，病”，\CJKunderwave{釋詁}文。以痛病在汝身以述治民，故務除惡政如已病也。戒之而言“敬”，故知“敬行我言”也。\CJKunderline{鄭玄}云：“刑罰及已為痛病。”其義不及去惡若已病也。 \par}

{\noindent\zhuan\zihao{6}\fzbyks 傳“天德”至“難安”。正義曰：人情所以大可見者，以小人難安為可見，故須安之。 \par}

{\noindent\zhuan\zihao{6}\fzbyks 傳“不在”至“者勉”。正義曰：以致怨恐謂由大惡，故云“不在大，起于小”，言怨由小事起。“不在小”者，謂為怨不恆在小，言其初小，漸至于大怨，故使不順者順，不勉者勉，其怨自消也。 \par}

{\noindent\zhuan\zihao{6}\fzbyks 傳“弘王”至“之教”。正義曰：“亦所以惟助王”者，言非直\CJKunderline{康叔}身行有益，亦惟助王者居順天命，為民日新之教，謂漸致太平，政教日日益新也。 \par}

{\noindent\shu\zihao{5}\fzkt “王曰嗚呼小”至“新民”。正義曰：所明而云行天人之德者，其要在于治民，故言王曰：“嗚呼！小子封，治民為善而除惡政，當如痛病在汝身欲去之，敬行我言哉！所以去惡政者，以天德可畏者，以其輔誠故也。以民情大率可見，所以可見者，以小人難保也。安之既難，其往治之，當盡汝心為政，無自安好逸豫而寬縱，乃其可以治民。我聞名遺言曰，人之怨不在事大，或由小事而起。雖由小事而起，亦不恆在事小，因小至大。是為民所怨，事不可為。當使施順，令不順者順。勉力勸行，令不勉者勉。則其怨小大都消，令汝消怨者。已乎！汝惟小子，乃當服行政德，惟弘\CJKunderline{大王}道，上以應天，下以安我所受殷民。不但汝身所當行，此亦惟助王者居順天命，為民日新之教。” \par}

王曰：“嗚呼！\CJKunderline{封}，敬明乃罰。\footnote{嘆而敕之，凡行刑罰，汝必敬明之。欲其重慎。}人有小罪，非眚，乃惟終，自作不典，式爾，\footnote{小罪非過失，乃惟終身行之，自為不常，用犯汝。○眚，所領反，本亦作省。}有厥罪小，乃不可不殺。乃有大罪，非終，乃惟眚災，適爾，既道極厥辜，時乃不可殺。”\footnote{汝盡聽訟之理以極其罪，是人所犯，亦不可殺，當以罰宥論之。○宥，于救反。}

{\noindent\shu\zihao{5}\fzkt “王曰嗚呼封敬”至“可殺”。正義曰：以上既言“明德”之理，故此又云“慎罰”之義，而王言曰：“嗚呼！封，又當敬明汝所行刑罰，須明其犯意。人有小罪，非過誤為之，乃惟終身自為不常之行，用犯汝，如此者，有其罪小，乃不可不殺，以故犯而不可赦。若人乃有大罪，非終行之，乃惟過誤為之，以此故，汝當盡斷獄之道以窮極其罪，是人所犯，乃不可以殺，當以罰宥論之，以誤故也。即原心定罪，斷獄之本，所以須敬明之也。” \par}

王曰：“嗚呼！\CJKunderline{封}，有敘，時乃大明服，\footnote{嘆政教有次敘，是乃治理大明，則民服。}惟民其敕懋和。\footnote{民既服化，乃其自敕正勉為和。}若有疾，惟民其畢棄咎。\footnote{化惡為善，如欲去疾，治之以理，則惟民其盡棄惡修善。○咎，其九反。}若保赤子，惟民其康乂。\footnote{愛養紉宴安孩兒赤子，不失其欲，惟民其皆安治。○孩，亥才反。}非汝\CJKunderline{封}刑人殺人，\footnote{言得刑殺罪人。}無或刑人殺人。\footnote{無以得刑殺人，而有妄刑殺非辜者。}非汝封又\CJKunderline{曰}\xpinyin*{劓刵}人，\footnote{劓，截鼻。刵，截耳。刑之輕者，亦言所得行。○劓，魚器反。刵，如志反。}無或劓刵人。”\footnote{所以舉輕以戒，為人輕行之。}


{\noindent\zhuan\zihao{6}\fzbyks 傳“化惡”至“修善”。正義曰：人之有疾，治之以理則疾去。人之有惡，化之以道則惡除。 \par}

{\noindent\zhuan\zihao{6}\fzbyks 傳“愛養”至“安治”。正義曰：既去惡，乃須愛養之為善，人為上養，則化所行，故言其皆安治。子生赤色，故言“赤子”。 \par}

{\noindent\zhuan\zihao{6}\fzbyks 傳“劓截”至“得行”。正義曰：以國君故得專刑殺于國中，而不可濫其刑，即墨、劓、剕、宮也。“劓”在五刑為截鼻，而有“刵”者，\CJKunderwave{周官}五刑所無，而\CJKunderwave{呂刑}亦云“劓刵”，\CJKunderwave{易·噬嗑}上九云“何校滅耳”。\CJKunderline{鄭玄}以臣從君坐之刑，孔意然否未明，要有刵而不在五刑之類。言“又曰”者，\CJKunderline{周公}述\CJKunderline{康叔}，豈非“汝封”又自言曰得劓刵人？此“又曰”者，述\CJKunderline{康叔}之“又曰”。 \par}

{\noindent\shu\zihao{5}\fzkt “王曰嗚呼封有”至“刵人”。正義曰：以刑者政之助，不得已即用之；非情好殺害，故又本于政不可以濫刑，而王言曰：“嗚呼！封，欲正刑之本，要而汝政教有次序，是乃治理大明則民服。惟民既服從化，其自敕正勉力而平和。然政之化惡為善，若有病而欲去之，治之以理，則惟民其盡棄惡而修善。言愛養人陽母之安赤子，惟民為善，其皆安治。為政保民之如此，不可行以淫刑，豈非汝封得刑人殺人乎？言得刑殺不可以得故，而有濫刑人殺人無辜也。非汝封又曰劓刵人，無以得故，而有所濫劓刵人之無罪者也。” \par}

王曰：“外事，汝陳時臬，司師，茲殷罰有倫。”\footnote{言外土諸侯奉王事，汝當布陳是法，司牧其眾，及此殷家刑罰有倫理者兼用之。○臬，魚列反。}又曰：“要囚，服念五六日，至于旬時，丕蔽要囚。”\footnote{要囚，謂察其要辭以斷獄。既得其辭，服膺思念五六日，至于十日，至于三月，乃大斷之。言必反覆思念，重刑之至也。○要，于宵反。蔽，必世反。斷，丁亂反，下及篇末同。覆，芳服反。}


{\noindent\zhuan\zihao{6}\fzbyks 傳“言外”至“用之”。正義曰：外土以獄事上于州牧之官，為奉土事，汝當用刑書，為布陳是刑法，為司牧其眾，故受而聽之。既衛居殷墟，又周承于殷後，刑書相因，故兼用其有理者。謂當時刑書，或無正條，而殷有故事，可兼用，若今律無條，求故事之比也。“臬”為準限之義，故為法也。 \par}

{\noindent\zhuan\zihao{6}\fzbyks 傳“要囚”至“之至”。正義曰：言“要囚”，明取要辭于囚以思訖事定，故言“乃大斷之”。多至三月，故云“反覆思念，重刑之至”。顧氏云：“‘又曰’者，\CJKunderline{周公}重言之也。” \par}

{\noindent\shu\zihao{5}\fzkt “王曰外事”至“要囚”。正義曰：言不濫刑，不但國內，而王言曰：“若外土諸侯奉王事以至汝，汝當布陳是刑法以司牧其眾，及此殷家刑罰有倫理者兼用之。”\CJKunderline{周公}又重言曰：“既用刑法，要察囚情，得其要辭，以斷其獄。當須服膺思念之，五日六日，次至于十日，遠至于三月，一時乃大斷囚之要辭。”言必反覆重之如此，乃得無濫故耳。 \par}

王曰：“汝陳時臬事，罰蔽殷彝，\footnote{陳是法事，其刑罰斷獄，用殷家常法，謂典刑故事。○彝，以支反。}用其義刑義殺，勿庸以次汝封。\footnote{義，宜也。用舊法典刑，宜于時世者以刑殺，勿庸以就汝封之心所安。}乃汝盡遜，曰時敘，惟曰未有遜事。\footnote{乃使汝所行盡順，曰是有次敘，惟當自謂未有順事，君子將興，自以為不足。}已！汝惟小子，未其有若汝\CJKunderline{封}之心，朕心朕德惟乃知。\footnote{已乎！他人未其有若汝封之心。言汝心最善，我心我德惟汝所知。欲其明\CJKunderline{成王}所以命已之款心。○款，苦管反。}


{\noindent\zhuan\zihao{6}\fzbyks 傳“陳是”至“故事”。正義曰：“陳是法事”，即上“汝陳時臬事”，“罰蔽殷彝”即上“殷罰有倫”。上據有初思念得失，此據臨時行事也。 \par}

{\noindent\zhuan\zihao{6}\fzbyks 傳“已乎”至“款心”。正義曰：此言“我”，我王也，以王命，故言王為“我”，以\CJKunderline{康叔}為“己”。若汝不善我王家心德，汝所不知，則我不順命汝款曲之心。只由汝最善，我王心德汝所遍知，故我王命汝以款曲之心。述\CJKunderline{康叔}為言，故云“己”，欲令\CJKunderline{康叔}明識此意也。 \par}

{\noindent\shu\zihao{5}\fzkt “王曰汝”至“乃知”。正義曰：此又申上既要囚思念，定其大斷若為，而王言曰：“汝當陳是刑書之法以行事，其刑法斷獄，用殷家所行常法故事，其陳法殷彝，皆用其合宜者以刑殺，勿用以就汝封意之所安而自行也，以用心不如依法故耳。言汝不但依法，乃使汝所行盡順，曰是有次敘，猶當自惟曰未有順事，其有餘若不足故耳。必期汝于大幸已乎！汝惟小子耳，而他人未其有若汝封之心。言汝心最善，汝心既善，我心我德惟汝所委知也。 \par}

凡民自得罪，寇攘姦宄，殺越人于貨，\footnote{凡民用得罪，為寇盜攘竊姦宄，殺人顛越人，于是以取貨利。○攘，如羊反。宄音軌。}\xpinyin*{暋}不畏死，罔弗\xpinyin*{憝}。”\footnote{暋，強也。自強為惡而不畏死，人無不惡之者，言當消絕之。○暋音敏。憝，徒對反，徐徒猥反。強，其丈反。無不惡，烏路反，下“所大惡”、“疾惡”、“亦惡”並音同。}


{\noindent\zhuan\zihao{6}\fzbyks 傳“凡民”至“貨利”。正義曰：“目”，用也，言所用得罪者，由寇攘也。而為之于外內，既有劫竊，其劫竊皆有殺有傷，“越人”謂不死而傷，皆為之而取貨利故也。 \par}

{\noindent\zhuan\zihao{6}\fzbyks 傳“暋強”至“絕之”。正義曰：“暋，強也”，于\CJKunderwave{盤庚}已訓而此重詳之，以由此得罪，當須絕之。 \par}

{\noindent\shu\zihao{5}\fzkt “凡民”至“弗憝”。正義曰：言人所慎刑者，以凡民所用得罪者，寇盜攘竊于外奸內宄，而殺害及顛越于人以取貨利也。自強為之而不畏死，此為人無不惡之者，以此須刑絕之，故當慎刑罰耳。 \par}

王曰：“\CJKunderline{封}，元惡大憝，矧惟不孝不友。\footnote{大惡之人猶為人所大惡，況不善父母，不友兄弟者乎？言人之罪惡，莫大于不孝不友。}子弗祗服厥父事，大傷厥考心。\footnote{為人子不能敬身服行父道，而怠忽其業，大傷其父心，是不孝。}于父不能字厥子，乃疾厥子。\footnote{于為人父不能字愛其子，乃疾惡其子，是不慈。}于弟弗念天顯，乃弗克恭厥兄。\footnote{于為人弟不念天之明道，乃不能恭事其兄，是不恭。}兄亦不念鞠子哀，大不友于弟。\footnote{為人兄亦不念稚子之可哀，大不篤友于弟，是不友。○鞠，居六反。}


{\noindent\zhuan\zihao{6}\fzbyks 傳“大惡”至“不友”。正義曰：言將有作姦宄大惡，猶為人所大惡，況不孝父母，不善兄弟者乎？\CJKunderwave{孝經}云“五刑之屬三千，而罪莫大于不孝”是也。\CJKunderwave{釋親}云：“善父母為孝，善兄弟為友。”下文不言“母”，母同于父。父子尊卑而異等，故“孝”名上不通于下。其兄弟雖有長幼而同倫，故共“友”名也。 \par}

{\noindent\zhuan\zihao{6}\fzbyks 傳“為人”至“不孝”。正義曰：“考”亦通生死，即此文及\CJKunderwave{酒誥}是也。下\CJKunderwave{曲禮}云“死曰考”，是對例耳。人予以述成父事為孝，怠忽其業，即“其肯曰，我有後，不棄基”，故為大傷父心，即是上不孝也。則子不述父事，當輕于盜殺，況以為甚者，此聖人緣心立法，人莫不緣身本于父母也，自親以及物，天然之理，故\CJKunderwave{孝經}曰：“不愛其親而愛他人者，謂之悖德。不敬其親而敬他人者，謂之悖禮。以順則逆，民無則焉。不在于善，而皆在于凶德”是也。以此言賊殺他人，罪小于骨肉相乖阻。但于他人言其極者，于親言其小者，小則有不和詈爭鬥訟相傷者也。于親小則傷心，大乃逆命，毆罵殺害，互相發起而可知也。 \par}

{\noindent\zhuan\zihao{6}\fzbyks 傳“于為”至“不慈”。正義曰：上文不言“不慈”，意以“不孝”為總焉。父當言“義”而云“不慈”者，以父母于子併為慈，因父有愛敬多少而分之。言父義母慈，而由慈以義，故雖義言“不慈”，且見父兼母耳。 \par}

{\noindent\zhuan\zihao{6}\fzbyks 傳“于為”至“不恭”。正義曰：善兄弟曰友，此言“不恭”者，“友”思念之辭，兄弟同倫，故俱言“友”；雖同倫而有長幼，其心友而貌恭，故因兄弟而分“友”文為二而言“恭”也。五教，即\CJKunderwave{左傳}文十八年史克言也。于此言“天之明道”者，父子天性，不嫌非天明，故于兄弟言之。因上先言“不孝”，先言子于父，故此“不友”先言弟于兄，若舉中以見上下，故此言天明，見五教皆是，即\CJKunderwave{孝經}云“則天之明”，\CJKunderwave{左傳}云“為父子兄弟姻媾以象天明”，是于天理常然，為天明白之道。 \par}

{\noindent\zhuan\zihao{6}\fzbyks 傳“為人”至“不友”。正義曰：言“亦”者，以兄弟同等而相亦，所謂\CJKunderwave{周書}云“父子兄弟罪不相及”，即此文也。不孝罪子，非及于父之輩，理所當然。而\CJKunderwave{周官}鄰保以比伍相及，而趙商疑而發問，鄭答云：“\CJKunderwave{周禮}太平制，此為居殷亂而言，斯不然矣。\CJKunderwave{康誥}所云，以骨肉之親，得相容隱，故\CJKunderwave{左傳}云：‘父子兄弟罪不相及。’\CJKunderwave{周禮}所云，據疏人相督率之法，故相連獲罪。故今之律令，大功已上得相容隱，鄰保罪有相及是也。” \par}

惟弔，茲不于我政人得罪，\footnote{惟人至此不孝、不慈、弗友、不恭，不于我執政之人得罪乎？道教不至所致。○吊音的。}天惟與我民彝大湣亂。\footnote{天與我民五常，使父義、母慈、兄友、弟恭、子孝，而廢棄不行，是大滅亂天道。○泯，徐武軫反。}曰，乃其速由。\CJKunderline{文王}作罰，刑茲無赦。\footnote{言當速用\CJKunderline{文王}所作違教之罰，刑此亂五常者，無得赦。}

{\noindent\shu\zihao{5}\fzkt “王曰封元”至“無赦”。正義曰：以是所用得其罪，不但寇盜，王命而言曰：“封，非于骨肉之人為大惡，猶尚為人所大惡之，況惟不孝父母，不友兄弟者乎？其罪莫大于不孝也。何者？為人之子不能敬身服行其父事，而怠忽其業，大傷其父心，是不孝也。于為人父不能字愛其子，乃疾惡其子，是不慈也。于為人弟不能念天之明道，故乃不能恭事其兄，是不恭也。為人兄亦不能念稚子之可哀哉，大不友愛于弟，是不友也。惟人所行以至此不孝不友者，豈不由我執政之人道教不至，以得此罪乎？既人罪由教而致，天惟與我民以五常之性，使有恭孝，廢棄不行，是大滅亂天道也。以由我滅亂，曰，乃其疾用\CJKunderline{文王}所作違教之罰，刑此亂五常者，不可赦放也。” \par}

不率大戛，矧惟外庶子、訓人，\footnote{戛，常也。凡民不循大常之教，猶刑之無赦，況在外掌眾子之官主訓民者而親犯乎？○戛，簡八反。}惟厥正人，越小臣諸節。\footnote{惟其正官之人，于小臣諸有符節之吏，及外庶子，其有不循大常者，則亦在無赦之科。}乃別播敷造。民大譽，弗念弗庸，瘝厥君，時乃引惡，惟朕憝。\footnote{汝今往之國，當分別播佈德教，以立民大善之譽。若不念我言、不用我法者，病其君道，是汝長惡，惟我亦惡汝。○別，彼列反，注同。汝長，丁丈反，下同。}


{\noindent\zhuan\zihao{6}\fzbyks 傳“戛常”至“犯乎”。正義曰：“戛”猶楷也，言為楷模之常，故“戛”為常也。述上凡民自得罪，故言“凡民不循大常之教”也。“猶刑之”即上云“刑茲無赦”故也。亦愚以況智，故言“況在外掌眾子之官主訓民者而親犯乎”，即\CJKunderwave{周官}云“諸子”，\CJKunderwave{文王世子}云“庶子”也。以致教諸子，故為“訓人”。\CJKunderwave{周禮}諸子之官亦是王朝之臣，言“在外”者，對父子兄弟為外。惟舉庶子之官者，以其教訓公卿子弟，最為急故也。\CJKunderline{鄭玄}以“訓人”為師長，亦各一家之道也。 \par}

{\noindent\zhuan\zihao{6}\fzbyks 傳“惟其”至“之科”。正義曰：“正官之人”，若\CJKunderwave{周官}三百六十職正官之首。“于小臣諸有符節”者，謂正人之下，非長官之身，下至符吏。“諸有符節”，為教人之故，故言有符節者。非要行道之符節，若為官行文書而有符，今之印者也。以上況之，故言“不循大常，亦在無赦之科”矣。在軍者有旌節，亦得為有符節耳。 \par}

{\noindent\zhuan\zihao{6}\fzbyks 傳“汝今”至“惡汝”。正義曰：言“分別播佈德教”，謂分遣卿大夫為之教民使善。而已有善譽，是“立民以大善之譽”。 \par}

已！汝乃其速由，茲義率殺。亦惟君惟長，\footnote{汝乃其速用此典刑宜于時世者，循理以刑殺，則亦惟君長之正道。}不能厥家人，越厥小臣、外正，惟威惟虐，大放王命，乃非德用乂。\footnote{為人君長而不能治其家人之道，則于其小臣外正官之吏，併為威虐，大放棄王命，乃由非德用治之故。}


{\noindent\zhuan\zihao{6}\fzbyks 傳“汝乃”至“正道”。正義曰：此用宜于時以刑殺上不循五常之道者。其“君長”，對則大夫為長，散則人君為長，君而居之，是君亦與長為一。\CJKunderwave{孝經}對例以長為大夫耳。 \par}

{\noindent\zhuan\zihao{6}\fzbyks 傳“為人”至“之故”。正義曰：以五常父母兄弟子即家人之道，\CJKunderwave{易}有家人卦，亦與此同也。不行五教為不能治家人之道，家人不治，則君不明。君既不明，則不察下故則，于其小臣外正官之吏併為威虐，大放棄王命，非德用治，是不明為非德也。 \par}

汝亦罔不克敬典，乃由裕民，惟\CJKunderline{文王}之敬忌。\footnote{常事人之所輕，故戒以無不能敬常。汝用寬民之道，當惟念\CJKunderline{文王}之所敬思而法之。}乃裕民，曰：‘我惟有及則。’予一人以懌。”\footnote{汝行寬民之政，曰：“我惟有及于古。”則我一人以此悅懌汝德。○懌音亦。}

{\noindent\zhuan\zihao{6}\fzbyks 傳“常事”至“法之”。正義曰：“常事”，常所行之事也。人見尋常不為異，故輕之，而以為戒。“\CJKunderline{文王}所敬忌”，即敬德忌刑。鄭云：“‘祇祇、威威’是也。” \par}

{\noindent\zhuan\zihao{6}\fzbyks 傳“汝行”至“汝德”。正義曰：寬則得眾，故五教在寬。上既言“乃由裕民”，此又疊之，汝行寬民之政，曰：“我惟有及于古。”即古賢諸侯。汝惡，我則惡之。汝善，我則愛之。以此，我一人悅懌汝德也。 \par}

{\noindent\shu\zihao{5}\fzkt “不率”至“以懌”。正義曰：言滅五常之害當除，凡民不循大道五常之教，猶刑之，況在外土掌庶子之官，主于訓民，惟其正官之人，及于小臣諸有符節者，併為教首，其心不循大常，豈可赦也？以人之須有五常，汝今往之國，乃當分別播佈德教，以立民大善之譽。若不念我言，不用我法，即病其為君之道，是汝長為惡矣，以此惟我亦惡汝也。已乎！既惡不可為，汝乃其疾用此典刑宜于時世者，循理以刑殺亂常者，則亦惟為人君，惟為人長之正道。既為人君長，不能治其五教，施于家人之道，則于其卑小臣外土正官之吏，惟為威暴，則為酷虐，大放棄王命矣。如是乃由汝非以道德用治之故。由此汝亦無得不能敬其常事，汝用寬民之道，當思惟念用\CJKunderline{文王}之所敬畏而法之。汝以此行寬民之政，曰：“我原惟有及于古。”則我一人天子以此悅懌汝德矣。汝惟宜勤之。 \par}

王曰：“\CJKunderline{封}，爽惟民迪吉康，\footnote{明惟治民之道而善安之。}我時其惟殷先哲王德，用康乂民作求。\footnote{我是其惟殷先智王之德，用安治民，為求等。}矧今民罔迪不適，不迪則罔政在厥邦。”\footnote{治民乃欲求等殷先智王，況今民無道不之。言從教也。不以道訓之，則無善政在其國。}


{\noindent\zhuan\zihao{6}\fzbyks 傳“明惟”至“安之”。正義曰：以慎德刑為明治民之道，教之五常為善，富而不擾為安也。鄭以“迪”為下讀，各為一通也。 \par}

{\noindent\zhuan\zihao{6}\fzbyks 傳“治民”至“其國”。正義曰：以己喻\CJKunderline{康叔}，言我未治之時，乃欲求等殷先智王以致太平者，況今民無道不之。言易從教。不以正道訓民，民不知道，故無善政在其國，為無吉康也。 \par}

{\noindent\shu\zihao{5}\fzkt “王曰封爽”至“厥邦”。正義曰：既言德刑事終而總言之，我所以令汝明德慎罰以施政者，王命所以言曰：“封，為人君，當明惟為治民之道而善安之，故我以是須汝善安民，故我其惟念殷先智聖王之德，用安治民，為求而等之。我于民未治之時，尚求等殷先智王，況今民無道不之而易化，汝若不以道訓之，則無善政在其國，所以須安民以德刑也。” \par}

王曰：“\CJKunderline{封}，予惟不可不監，告汝德之說于罰之行。\footnote{我惟不可不監視古義，告汝施德之說于罰之所行。欲其勤德慎刑。○說如字，徐始銳反。}今惟民不靜，未戾厥心，迪屢未同，\footnote{假令今天下民不安，未定其心，于周教道屢數而未和同。設事之言。○令，力呈反。數，所角反。}爽惟天其罰殛我，我其不怨。\footnote{明惟天其以民不安罰誅我，我其不怨天。汝不治，我罰汝，汝亦不可怨我。○殛，紀力反。}惟厥罪無在大，亦無在多，矧曰其尚顯聞于天？”\footnote{民之不安，雖小邑少民，猶有罰誅，不在多大，況曰不慎罰，明聞于天者乎？言罪大。}


{\noindent\zhuan\zihao{6}\fzbyks 傳“我惟”至“慎刑”。正義曰：以敷求殷先哲王，及別求古先哲王，為己視古義也。德由說而罰須行，故德之言“說”而罰言“行”也。以事終而結上，故云德也。 \par}

{\noindent\zhuan\zihao{6}\fzbyks 傳“假令”至“之言”。正義曰：天下不安，為總說。所以不安，猶“未定其心，于周道屢數而未和同”也。時以大和會，故言“假令”，設不和同事言耳。 \par}

{\noindent\zhuan\zihao{6}\fzbyks 傳“明惟”至“怨我”。正義曰：顧氏云：“明惟天者，言天明察在上，見民不安，乃以刑罰誅戮于我。” \par}

{\noindent\zhuan\zihao{6}\fzbyks 傳“民之”至“罪大”。正義曰：此總德刑而直云“不慎罰”者，政以德為主，不嫌不明，政失由于濫刑，故舉“罰”以言之。下言“無作怨”，以失罰為罪大。 \par}

{\noindent\shu\zihao{5}\fzkt “王曰封予”至“于天”。正義曰：以汝須善政在國，令我民安，當為政以慎德刑為教，故王又命之曰：“封，我惟不可不視古義，告汝施德之說于罰之所有。”欲其勤德慎刑也。“假令惟天下民不安，未定其心，于周教道屢數而未和同，明惟天其以民不安其罰誅我，我其不怨于天。則汝不治，是其罪，我罰汝，汝亦不可怨我。我以民之不安，惟其罰之，無在大邑，無在多民，以少猶誅罰，況曰為君不慎德刑，其上明聞于天。”是為罪大不可赦。 \par}

王曰：“嗚呼！\CJKunderline{封}，敬哉！無作怨，勿用非謀、非彝，\footnote{言當修己以敬，無為可怨之事，勿用非善謀、非常法。}蔽時忱。丕則敏德，\footnote{斷行是誠道，大法敏德，信則人任焉，敏則有功。}用康乃心，顧乃德，遠乃猷，\footnote{用是誠道安汝心，顧省汝德，無令有非，遠汝謀，思為長久。}裕乃以。民寧，不汝瑕\xpinyin*{殄}。”\footnote{行寬政乃以民安，則我不汝罪過，不絕亡汝。}


{\noindent\zhuan\zihao{6}\fzbyks 傳“斷行”至“有功”。正義曰：以誠在于心，故決斷行之，亦心誠而行敏，為見事之速，事有善而須德法，故云“大法敏德”也。正以此二者，以“信則人任焉，敏則有功”故也。\CJKunderwave{論語}文。 \par}

{\noindent\zhuan\zihao{6}\fzbyks 傳“用是”至“長久”。正義曰：上文有“忱”有“敏”，此惟云“用是誠道”，不云“敏”者，“敏”在“誠”下，亦用之可知。 \par}

{\noindent\shu\zihao{5}\fzkt “王曰嗚呼”至“瑕殄”。正義曰：以罰不可失，故王命言曰：“嗚呼！封，當修己以敬哉！無為可怨之事，勿用非善謀、非常法，而以決斷行是誠信之道，大當法為機敏之德。用是信敏安汝心，顧省汝德，廣遠汝謀，能行寬政，乃以民安，則我不于汝罪過而絕亡汝。” \par}

王曰：“嗚呼！肆汝小子\CJKunderline{封}，惟命不于常，\footnote{以民安則不絕亡汝，故當念天命之不于常，汝行善則得之，行惡則失之。}汝念哉！無我享殄，\footnote{無絕棄我言而不念。}明乃服命，\footnote{享有國土，當明汝所服行之命令，使可則。}高乃聽，用康乂民。”\footnote{高汝聽，聽先王道德之言，以安治民。}


{\noindent\zhuan\zihao{6}\fzbyks 傳“享有”至“可則”。正義曰：以“不瑕殄”，即享有國土也。“服行之命”，謂德刑也。 \par}

{\noindent\shu\zihao{5}\fzkt “王曰嗚呼肆”至“乂民”。正義曰：與上相首引。王命言曰：“嗚呼！以民安則不汝絕亡之故，汝小子封，當念天命之不于常也。惟行善則得之，行惡則失之。汝念此無常哉！無絕棄我言而不念。若享有國土，當明汝服行之教令，使可法。高大汝所聽，用先王道德之言以安治民也。” \par}

王若曰：“往哉！\CJKunderline{封}，勿替敬典，\footnote{汝往之國，勿廢所宜敬之常法。}聽朕告汝，乃以殷民世享。”\footnote{順從我所告之言，即汝乃以殷民世世享國，福流後世。}

{\noindent\shu\zihao{5}\fzkt “王若”至“世享”。正義曰：以須高聽治民，故王命順其德而言曰：“汝往之國哉！封乎，勿廢所宜敬之常法，即聽用我誥是也。汝如此，則汝乃得以殷民世世享國。”而言不絕國祚，短長由德也。又言“王若曰”者，一篇終始言之，明于中亦有“若”也。 \par}

\section{酒誥第十二}


酒誥\footnote{\CJKunderline{康叔}監殷民。殷民化紂嗜酒，故以戒酒誥。○嗜，巿志反。}

{\noindent\shu\zihao{5}\fzkt 傳“\CJKunderline{康叔}”至“酒誥”。正義曰：以\CJKunderwave{梓材}云“若茲監”，故云“\CJKunderline{康叔}監殷民”也。鄭以為“連屬之監，則為牧而言”，然\CJKunderline{康叔}時實為牧，而所戒為居殷墟，化紂餘民，不主于牧；下篇云“監”，“監”亦指為君言之也，明“監”即國君監一國。故此言“監殷民”，不言“監一州”，若大宰之建牧立監也。 \par}

王若曰：“明大命于妹邦。\footnote{\CJKunderline{周公}以\CJKunderline{成王}命誥\CJKunderline{康叔}，順其事而言之，欲令明施大教命于妹國。妹，地名，紂所都朝歌以北是。○王若，馬本作“\CJKunderline{成王}若曰”，注云：“言\CJKunderline{成王}者，未聞也。俗儒以為\CJKunderline{成王}骨節始成，故曰\CJKunderline{成王}。或曰以\CJKunderline{成王}為少成二聖之功，生號曰\CJKunderline{成王}，沒因為諡。衛、賈以為戒成\CJKunderline{康叔}以慎酒，成就人之道也，故曰成。此三者吾無取焉。吾以為後錄\CJKunderwave{書}者加之，未敢專從，故曰未聞也。”妹邦，馬云：“妹邦，即牧養之地。”欲令，力呈反，下“始令”、“勿令”同。}乃穆考\CJKunderline{文王}，肇國在西土。\footnote{父昭子穆，\CJKunderline{文王}弟稱穆，將言始國在西土。西土，岐周之政。○\CJKunderline{文王}弟稱穆，周自後稷而封，為始祖，后稷生不窋為昭，鞠陶為穆，\CJKunderline{公劉}為昭，慶節為穆，皇僕為昭，羌弗為穆，毀揄為昭，公非為穆，高圉為昭，亞圉為穆，諸盩為昭，\CJKunderline{大王}為穆，\CJKunderline{王季}為昭，\CJKunderline{文王}為穆。故\CJKunderwave{左傳}宮之奇云：“大伯、虞仲，\CJKunderline{大王}之昭也。虢仲、\CJKunderline{虢叔}，\CJKunderline{王季}之穆也。”又富辰云，管蔡已下十六國，文之昭也。昭一音韶。窋音竹律反。揄音投。盩音張流反。大並音太。}


{\noindent\zhuan\zihao{6}\fzbyks 傳“\CJKunderline{周公}”至“北是”。正義曰：此為下之目，故言“明施大教命于妹國”。此“妹”與“沬”一也，故沬為地名，紂所都朝歌以北。但妹為朝歌之所居也，朝歌近妹邑之南，故云“以北是”。\CJKunderwave{詩}又云“沬之東矣”，“沬之鄉矣”，即東與北為鄉也。妹屬鄘，紂所都在妹，又在北與東，是地不方平，偏在鄘多故也。馬、鄭、王本以文涉三家而有“成”字，\CJKunderline{鄭玄}云“\CJKunderline{成王}所言，成道之王”，三家云“王年長骨節成立”，皆為妄也。 \par}

{\noindent\zhuan\zihao{6}\fzbyks 傳“父昭”至“之政”。正義曰：以“穆”連“考”，故以昭穆言之。\CJKunderline{文王}廟次為穆，以周自後稷以至\CJKunderline{文王}十五世。案\CJKunderwave{世本}云：“后稷生不窋為昭，不窋生鞠陶為穆，鞠陶生\CJKunderline{公劉}為昭，\CJKunderline{公劉}生慶節為穆，慶節生皇僕為昭，皇僕生羌弗為穆，羌弗生毀榆為昭，毀榆生公飛為穆，公飛生高圉為昭，高圉生亞圉為穆，亞圉生組紺為昭，組紺生\CJKunderline{大王}亶父為穆，亶父生季歷為昭，季歷生\CJKunderline{文王}為穆。”據世次偶為穆也。\CJKunderwave{左傳}曰“大伯、虞仲，\CJKunderline{大王}之昭”，言\CJKunderline{大王}為穆，而子為昭。又曰“虢仲、\CJKunderline{虢叔}，\CJKunderline{王季}之穆”，亦\CJKunderline{王季}為昭而子為穆，與\CJKunderline{文王}同穆也。又管、蔡、郕、霍等十六國亦曰\CJKunderline{文王}之昭，則以\CJKunderline{文王}為穆，其子與\CJKunderline{武王}為昭。又曰“邗晉應韓，武之穆”，以繼\CJKunderline{武王}為昭也。“將言始國在西土。西土，岐周之政”者，據今本先故言“始”，為初始為政，然則居豐前，故云“西土”，欲將言道\CJKunderline{文王}誥毖庶邦以下之政，故先本之云“肇國在西土”。 \par}

厥誥毖庶邦、庶士，越少正、御事，朝夕曰：‘祀茲酒。’\footnote{文王其所告慎眾國眾士于少正官、御治事吏，朝夕敕之：“惟祭祀而用此酒，不常飲。”○毖音秘。少，詩照反。}惟天降命，肇我民，惟元祀。\footnote{惟天下教命，始令我民知作酒者，惟為祭祀。○為，于偽反，下同。}天降威，我民用大亂喪德，亦罔非酒惟行。\footnote{天下威罰，使民亂德，亦無非以酒為行者。言酒本為祭祀，亦為亂行。○惟行，下孟反，注及下注“之行”同。}越小大邦用喪，亦罔非酒惟辜。\footnote{于小大之國所用喪亡，亦無不以酒為罪也。}

{\noindent\zhuan\zihao{6}\fzbyks 傳“\CJKunderline{文王}”至“常飲”。正義曰：告敕使之敬慎，故曰“告慎其眾國”，即眾多國君。“眾士”，朝臣也。既總呼為“士”，則卿大夫俱在內。少正、御治事以其卑賤，更別目之。“朝夕敕之”，丁寧慎之至也。 \par}

{\noindent\zhuan\zihao{6}\fzbyks 傳“惟天”至“祭祀”。正義曰：\CJKunderwave{世本}云，儀狄造酒，夏禹之臣，又云杜康造酒，則人自意所為。言“天下教命”者，以天非人，不因人為者，亦天之所使，故凡造立皆雲本之天。“元祀”者，言酒惟用于大祭祀，見戒酒之深也。顧氏云：“元，大也。\CJKunderwave{洛誥}‘稱秩元祀’，孔以為‘舉秩大祀’。”大劉以“元”為始，誤也。 \par}

{\noindent\zhuan\zihao{6}\fzbyks 傳“天下”至“亂行”。正義曰：民自飲酒致亂，以被威罰，言“天下威”者，亦如上言天之下教命，令民作酒也。為亂而罪，天理當然，故曰“天討有罪，五刑五用哉”。俗本云“不為亂行”，定本云“亦為亂行”，俗本誤也。 \par}

{\noindent\zhuan\zihao{6}\fzbyks 傳“于小”至“為罪也”。正義曰：“小大之國”，謂諸侯之國有小大也。上言“民用大亂”，指其身為罪。此言“邦用喪”，言其邦國喪滅。上文總謂貴賤之人，此則專指諸侯之身故也。惟行用酒，惟罪身得罪，亦互相通也。 \par}

{\noindent\shu\zihao{5}\fzkt “王若”至“惟辜”。正義曰：\CJKunderline{周公}以王命誥\CJKunderline{康叔}，順其事而言曰：“汝當明施大教命于妹國而戒之以酒。所以須戒酒者，以汝父于廟以穆考\CJKunderline{文王}，始國在西土岐周為政也。其誥慎所職眾國眾士于少正官、御治事吏，朝夕敕之曰：‘惟祭祀而用此酒，不常為飲也。’所以不常為飲者，以惟天之下教命，始令我民知作酒者，惟為大祭祀，故以酒為祭，不主飲。故天下威罰于我民，用使之大為亂，以喪其德，亦無非以酒為行而用之。故于小大之國，用使之喪亡，亦無非以酒為罪，以此眾事少正，皆須戒酒也。是\CJKunderline{文王}以酒為重戒，汝不可不法也。” \par}

\CJKunderline{文王}誥教小子、有正、有事，無彝酒。\footnote{小子，民之子孫也。正官治事，謂下群吏。教之皆無常飲酒。}越庶國，飲惟祀，德將無醉。\footnote{于所治眾國，飲酒惟當因祭祀，以德自將，無令至醉。}惟曰我民迪，小子惟土物愛，厥心臧。\footnote{文王化我民，教道子孫，惟土地所生之物皆愛惜之，則其心善。}聰聽祖考之彝訓，越小大德，小子惟一。\footnote{言子孫皆聰聽父祖之常教，于小大之人皆念德，則子孫惟專一。}


{\noindent\zhuan\zihao{6}\fzbyks 傳“小子”至“飲酒”。正義曰：知“小子”謂民之子孫者，以下文二“我民迪小子”，又云“奔走事厥考厥長”，故知“小子”謂民之子孫也。知“有正有事”非士大夫，而云“正官治事，謂下群吏”者，以文與“小子”相連，故知是正官下治事之群吏。 \par}

{\noindent\zhuan\zihao{6}\fzbyks 傳“于所”至“至醉”。正義曰：以述上文內外雙舉，此為小子及民與士大夫可知。其外宜有國君，故下雲指戒\CJKunderline{康叔}為國之事，故總言“眾國”。惟于祭祀得飲酒，猶以德自將，無令至醉。\CJKunderwave{大傳}因此言“宗室將有事，族人皆入侍”，得有醉與不醉而出與不出之事。而以德自將，無令至醉，亦一隅之驗。\CJKunderline{文王}為諸侯而云“眾國”者，\CJKunderline{文王}為西伯，又三分有二諸侯，故得戒眾國也。 \par}

{\noindent\zhuan\zihao{6}\fzbyks 傳“\CJKunderline{文王}”至“心善”。正義曰：以“惟曰”為教辭，故言“\CJKunderline{文王}化我”。民愛惜土物而不損耗，則不嗜酒，故心善。 \par}

{\noindent\shu\zihao{5}\fzkt “\CJKunderline{文王}”至“惟一”。正義曰：前\CJKunderline{文王}戒酒，以為所供當重飲之，則有滅亡之害。此更戒之，令以德自將，不可常飲。故又云，\CJKunderline{文王}誥教其民之小子與正官之下有職事之人。謂群吏。汝等無得常飲酒也。于所治眾國之君臣民眾等，言飲酒惟當因祭祀，以德自將，無令至醉。又自申\CJKunderline{文王}之教小子者，不但身自教之，又化民使自教其子弟。惟教其民曰：“惟我民等，當教道子孫小子，令土地所生之物，皆愛惜之，則其心善矣。”以愛物，則不為酒而損耗故也。既父祖稟\CJKunderline{文王}之教以化其子孫，而子孫能聰審聽用祖考之常訓。言愛物以戒酒也。不但民之小子為然，其于小大德之士大夫等，亦皆能念行\CJKunderline{文王}之德以教其子孫，故子孫亦聰聽之。小子惟皆專一而戒其酒，其民及在位，不問貴賤，子孫皆化，則至成長為德可知也。 \par}

妹土嗣爾股肱，純其藝黍稷，奔走事厥考厥長。\footnote{今往當使妹土之人繼汝股肱之教，為純一之行，其當勤種黍稷，奔走事其父兄。○長，丁丈反，下注“長官諸侯”之長同。}肇牽車牛，遠服賈，用孝養厥父母。\footnote{農功既畢，始牽車牛，載其所有，求易所無，遠行賈賣，用其所得珍異孝養其父母。○賈音古。養，牛亮反。}厥父母慶，自洗腆，致用酒。\footnote{其父母善子之行，子乃自絜厚，致用酒養也。}庶士有正，越庶伯、君子，其爾典聽朕教。\footnote{眾伯君子、長官大夫、統庶士有正者，其汝常聽我教，勿違犯。}


{\noindent\zhuan\zihao{6}\fzbyks 傳“今往”至“父兄”。正義曰：以妹土為所封之都，故言“今往”。“繼汝股肱之教”者，君為元首，臣作股肱，君倡臣行，施由股肱，故言繼其教也。言“奔走”者，顧氏云：“勤種黍稷，奔馳趨走也。” \par}

{\noindent\zhuan\zihao{6}\fzbyks 傳“農功”至“父母”。正義曰：若當農功，則有所廢，故知既畢乃行，故云“始牽車牛”，即牽將大車，載有易無，遠求盈利，所得珍異而本不損，故可孝養其父母，亦愛土物之義也。 \par}

{\noindent\zhuan\zihao{6}\fzbyks 傳“其父”至“酒養”。正義曰：以人父母欲家生之富者，若非盈利，雖得其養，有喪家資，則父母所不善。今勤商得利，富而得養，所以善子之行也。 \par}

{\noindent\zhuan\zihao{6}\fzbyks 傳“眾伯”至“違犯”。正義曰：眾伯君子，統眾士有正者，經云“庶士有正”者，戒其慎酒，從卑至尊，故先教子孫，乃及庶士眾百君子。 \par}

爾大克羞耇，惟君，爾乃飲食醉飽。\footnote{汝大能進老成人之道，則為君矣。如此汝乃飲食醉飽之道。先戒群吏以聽教，次戒\CJKunderline{康叔}以君義。}丕惟曰，爾克永觀省，作稽中德。\footnote{我大惟教汝曰，汝能長觀省古道，為考中正之德，則君道成矣。○省，悉井反。}爾尚克羞饋祀，爾乃自介用逸。\footnote{能考中德，則汝庶幾能進饋祀于祖考矣。能進饋祀，則汝乃能自大用逸之道。}茲乃允惟王正事之臣，\footnote{汝能以進老成人為醉飽，考中德為用逸，則此乃信任王者正事之大臣。○任音壬。}茲亦惟天若元德，永不忘在王家。”\footnote{言此非但正事之臣，亦惟天順其大德而佑之，長不見忘在王家。}

{\noindent\zhuan\zihao{6}\fzbyks 傳“汝大”至“君義”。正義曰：\CJKunderwave{釋詁}云：“羞，進也。”既以慎酒立教，是大能進行老成人之道，是惟可為人君矣。以人君若治不得，有所民事可憂，雖得酒食，不能醉飽。若能進德，民事可乎，故為飲食可醉飽之道。以群臣言，“聽教”即為臣義，不過慎酒進德，次戒\CJKunderline{康叔}以君義，亦有“聽教”，明為互矣。 \par}

{\noindent\zhuan\zihao{6}\fzbyks 傳“我大”至“成矣”。正義曰：以言“曰”，故以為教辭，即教以“大克羞者”。長省古道，是老成人之德，考其中正，是能大進行，可以惟為君，故云“則君道成矣”。 \par}

{\noindent\zhuan\zihao{6}\fzbyks 傳“能考”至“之道”。正義曰：以聖人為能饗帝，孝子為能饗親，考德為君，則人治之，已成民事，可以祭神，故考中德，能進饋祀于祖考。人愛神助，可以無為，故大用逸之道，即上云“飲食醉飽之道”也。鄭以為助祭于君，亦非其義勢也。以下然並亦惟天據人事，是惟王正事大臣，本天理，故天順其大德，不見忘在于王家，反覆相成之勢也。 \par}

{\noindent\shu\zihao{5}\fzkt “妹土”至“王家”。正義曰：既上言\CJKunderline{文王}之教，今指戒\CJKunderline{康叔}之身，實如汝當法，\CJKunderline{文王}斷酒之法故今往當使妹土之人繼爾股肱之，教為純一之行。其當勤于耕種黍稷，奔馳趨走供事其父與兄。其農功既畢，始牽車牛遠行賈賣，用其所得珍異孝養其父母，以子如此，善子之行，子乃自洗潔，謹敬厚致用酒以養，此亦小子土物愛也。又謂汝眾士有正之人，及于眾伯君子長官大夫統眾士有正者，其汝亦常聽用我斷酒之教，勿違犯也。汝\CJKunderline{康叔}大能進行老成人之道，則惟可為君矣。如此汝乃為飲食醉飽之道。由須進行老成人，故我大惟教汝曰：“汝能長觀省古道，所為考行中正之德，即是進行老成人，惟堪為君。能考中德，用汝庶幾能進饋祀于祖考矣。以能進饋祀，人神所助，則汝乃能自大用逸之道。如此用逸，則乃信惟王正事之大臣。不但正事大臣，如此亦惟天順其大德而佑助之，長不見遺忘在王家矣。可不務乎？” \par}

王曰：“\CJKunderline{封}，我西土棐徂邦君御事，小子尚克用\CJKunderline{文王}教，不腆于酒。\footnote{我\CJKunderline{文王}在西土，輔訓往日國君及御治事者、下民子孫，皆庶幾能用上教，不厚于酒。言不常飲。}故我至于今，克受殷之命。”\footnote{以不厚于酒，故我周家至于今能受殷王之命。}


{\noindent\zhuan\zihao{6}\fzbyks 傳“我文”至“常飲”。正義曰：“棐”，輔也。“徂”，往也。以事已過，故言“往日”。恐嗜酒不成其德，故以斷酒輔成之。其“御事”謂國君之下眾臣也。“不厚于酒”即“無彝酒”也，故云“不常飲”，總述上也。 \par}

{\noindent\shu\zihao{5}\fzkt “王曰封我西”至“之命”。正義曰：于此乃總言不可不用\CJKunderline{文王}慎酒之教，王命之曰：“封，我\CJKunderline{文王}本在西土，以道輔訓往日國君及治事之臣大夫士與其民之小子，其此等皆庶幾能用\CJKunderline{文王}教，而不厚于酒。故我周家至于今能受殷之王命。以此故，不可不用其教以斷酒。” \par}

王曰：“\CJKunderline{封}，我聞惟曰，在昔殷先哲王，迪畏天顯小民，\footnote{聞之于古。殷先智王，謂湯蹈道畏天，明著小民。}經德秉哲，自\CJKunderline{成湯}咸至于\CJKunderline{帝乙}，成王畏相。\footnote{能常德持智，從湯至\CJKunderline{帝乙}中間之王猶保成其王道，畏敬輔相之臣，不敢為非。○相，息亮反，下同。}惟御事厥棐有恭，不敢自暇自逸，\footnote{惟殷御治事之臣，其輔佐畏相之君，有恭敬之德，不敢自寬暇，自逸豫。○暇，遐嫁反。}矧曰其敢崇飲？\footnote{崇，聚也。自假自逸猶不敢，況敢聚會飲酒乎？明無也。}越在外服，侯、甸、男、衛、邦伯，\footnote{于在外國侯服、甸服、男服、衛服國伯諸侯之長。言皆化湯畏相之德。}

{\noindent\zhuan\zihao{6}\fzbyks 傳“聞之”至“小民”。正義曰：言“聞之于古”，是事明眾見也。下言“自\CJKunderline{成湯}”，知此別道湯事也。王者上承天，下恤民，皆由蹈行于為，畏天之罰已故也。又以道教民，故明德著小民。 \par}

{\noindent\zhuan\zihao{6}\fzbyks 傳“能常”至“為非”。正義曰：德在于身，智在于心，故能常德持智，即上迪畏天，顯小民，為自湯後皆爾。 \par}

{\noindent\zhuan\zihao{6}\fzbyks 傳“惟殷”至“逸豫”。正義曰：此事當公卿，故下別云“越在內服百僚庶尹”也。為君畏相，故輔之。若寬暇與逸豫，則不恭敬，故不敢為也。 \par}

{\noindent\zhuan\zihao{6}\fzbyks 傳“崇聚”至“明無”。正義曰：\CJKunderwave{釋詁}云：“崇，充也。”充實則集聚，故“崇”為聚也。飲必待暇逸，猶尚不敢暇逸，故言“況敢聚集飲酒乎？明無也”。 \par}

{\noindent\zhuan\zihao{6}\fzbyks 傳“于在”至“之德”。正義曰：以公卿與國為體，承君共事，故先言之。然後見廣，故自外及內，舉四者以總六服，又因“衛”為蕃衛，故不言“采”也。“國”謂國君，“伯”言長，連、屬、卒、牧皆是，見遍在外為君，故言“化湯畏相之德”。 \par}

越在內服，百僚、庶尹、惟亞、惟服、宗工，\footnote{于在內服治事百官眾正及次大夫服事尊官，亦不自逸。}越百姓里居，\footnote{于百官族姓及卿大夫致仕居田裡者。}罔敢湎于酒。不惟不敢，亦不暇。\footnote{自外服至里居，皆無敢沈湎于酒。非徒不敢，志在助君敬法，亦不暇飲酒。○湎，面善反。}惟助成王德顯，越尹人祗辟。\footnote{所以不暇飲酒，惟助其君\CJKunderline{成王}道，明其德于正人之道，必正身敬法，其身正，不令而行。闢，扶亦反。}

{\noindent\zhuan\zihao{6}\fzbyks 傳“于在”至“自逸”。正義曰：畿外有服數，畿內無服數，故為“服治事”也。言“百官眾正”，為總之文。但百官眾正除六卿亦有大夫及士，士亦有官首而為政者。“惟亞”，傳云“次大夫”者，謂雖為大夫不為官首者，亞次官首，故云“亞”。舉大夫尊者為言，其實士亦為亞次之官。必知“惟亞”兼士者，以此經文上下更無別見士之文，故知兼之。“惟服宗工”，總上“百僚庶尹”及“惟亞”，言服治職事尊官之故，亦不自逸。“惟亞”雖不為官首，亦助上服治政事，或可非官首者服事在上之尊官，亦不自逸。 \par}

{\noindent\zhuan\zihao{6}\fzbyks 傳“于百”至“裡者”。正義曰：每言“于”者，繼上君與御事為“于”。此不言“在”，從上“內服”故也。“百官族姓”謂其每官之族姓，而與“里居”為總，故云“卿大夫致仕居田裡者”也。 \par}

{\noindent\zhuan\zihao{6}\fzbyks 傳“自外”至“飲酒”。正義曰：自外服至里居，皆無敢沈湎，亦上御事，云“亦不暇”，不暇則不逸可知，助君敬法，逆探下經也。 \par}

{\noindent\shu\zihao{5}\fzkt “王曰封我聞”至“祗辟”。正義曰：以周受于殷，\CJKunderline{文王}之前殷代也，今又衛居殷地，故舉殷代以酒興亡得失而為戒。王命之曰：“封，我聞于古，所聞惟曰，殷之先代智道之王\CJKunderline{成湯}，于上蹈道以畏天威，于下明著加于小民，即能常德持智以為政教。自\CJKunderline{成湯}之後皆然，以至于\CJKunderline{帝乙}，猶保成其王道，畏敬輔相之臣。其君既然，惟殷御治事之臣，其輔相于君，有恭敬之德，不敢自寬暇，自逸豫，況曰其敢聚會群飲酒乎？于是在外之服侯、甸、男、衛、國君之長，于是在內之服治事百官眾正惟次大夫惟服事尊官，于百官族姓及致仕在田裡而居者，皆無敢沈湎于酒。不惟不敢，亦自不暇飲。所以不暇者，惟以助其君成其王道，令德顯明；又于正人之道，必正身敬法，正身以化下，不令而行，故不暇飲。是亦可以為法也。” \par}

我聞亦惟曰，在今後嗣王酣身，\footnote{嗣王，紂也。酣樂其身，不憂政事。○酣，戶甘反。樂音洛。}厥命罔顯于民，祇保越怨不易。\footnote{言紂暴虐，施其政令于民，無顯明之德，所敬所安，皆在于怨，不可變易。○易如字，馬以豉反。}誕惟厥縱淫泆于非彝，用燕喪威儀，民罔不\xpinyin*{衋}傷心。\footnote{紂大惟其縱淫泆于非常，用燕安喪其威儀，民無不衋然痛傷其心。○縱，子用反，注同。泆音溢，又作逸，亦作佚。衋，許力反。}惟荒腆于酒，不惟自息乃逸，\footnote{言紂大厚于酒，晝夜不念自息，乃過差。○差，初佳反，又初賣反。}厥心疾很，不克畏死。\footnote{紂疾很其心，不能畏死。言無忌憚。○很，胡懇反。}辜在商邑，越殷國滅無罹。\footnote{紂聚罪人在都邑而任之，于殷國滅亡無憂懼。}弗惟德馨香，祀登聞于天，誕惟民怨。\footnote{紂不念發聞其德，使祀見享，升聞于天，大行淫虐，惟為民所怨咎。}庶群自酒，腥聞在上，故天降喪于殷，罔愛于殷，惟逸。\footnote{紂眾群臣用酒沈荒，腥穢聞在上天，故天下喪亡于殷，無愛于殷，惟以紂奢逸故。○聞音問。}天非虐，惟民自速辜。”\footnote{言凡為天所亡，天非虐民，惟民行惡自召罪。}


{\noindent\zhuan\zihao{6}\fzbyks 傳“言紂”至“變易”。正義曰：“施其政令于民，無顯明之德”，言所施者皆是闇亂之政也。紂意謂之為善，所敬之所安之者，及其施行，皆是害民之事，為民所怨。紂之為惡，執心堅固，不可變易也。 \par}

{\noindent\zhuan\zihao{6}\fzbyks 傳“紂大”至“其心”。正義曰：“誕”訓為大，言紂大惟其縱淫泆于非常之事。 \par}

{\noindent\zhuan\zihao{6}\fzbyks 傳“紂眾”至“逸故”。正義曰：“紂眾群臣用酒沈荒”，“用”者解經之“自”。定本作“自”，俗本多誤為“嗜”。 \par}

{\noindent\zhuan\zihao{6}\fzbyks 傳“言凡”至“召罪”。正義曰：此言“惟人”，謂紂也。今變言“人”者，見雖非紂亦然。 \par}

{\noindent\shu\zihao{5}\fzkt “我聞”至“速辜”。正義曰：既言\CJKunderline{帝乙}以上慎酒以存，故又言紂嗜酒而滅：“我聞亦惟曰，殷之在今\CJKunderline{帝乙}後嗣之謂紂王，酣樂其身，不憂于政事，施其政令，無顯明之德于民，所敬所安，皆在于怨，不可變易。大惟其縱淫泆于非常，用燕安之故，喪其威儀，民見之無不衋然痛傷其心也。皆由惟大愛厚于酒，晝夜不念自止息，乃過逸。其內心疾害很戾，不能畏死。聚罪人在商邑而任之，于殷國滅亡無憂懼也。不念發聞其德令之馨香，使祀見享，升聞于天，大惟行其淫虐，為民下所怨。紂眾群臣集聚用酒荒淫，腥穢聞在上天，故天下喪亡于殷，無愛念于殷，惟以紂奢逸故。非天虐殷以滅之，惟紂為人自召此罪故也。” \par}

王曰：“\CJKunderline{封}，予不惟若茲多誥。\footnote{我不惟若此多誥汝，我親行之。}古人有言曰：‘人無于水監，當于民監。’\footnote{古賢聖有言，人無于水監，當于民監。視水見己形，視民行事見吉凶。○監，工陷反，下及注同。}今惟殷墜厥命，我其可不大監撫于時？\footnote{今惟殷紂無道，墜失天命，我其可不大視此為戒，撫安天下于是？}

{\noindent\shu\zihao{5}\fzkt “王曰封予”至“于時”。正義曰：既陳殷之戒酒與嗜酒以致興亡之異，故誥之，王命言曰：“封，我不惟若此徒多出言以誥汝而已，我自戒酒，己親行之，汝可法之也。所以親行者，古人有言曰：‘人無于水監，當于民監。’以水監但見己形，以民監知成敗故也。以須民監之故，今殷紂無道，墜失其天命，我其可不大視以為戒，撫安天下于今時也？” \par}

予惟曰，汝劼毖殷獻臣，\footnote{劼，固也。我惟告汝曰，汝當固慎殷之善臣信用之。○劼，若八反。}侯、甸、男、衛，矧太史友，內史友、\footnote{侯、甸、男、衛之國當慎接之，況太史、內史掌國典法所賓友乎？}越獻臣、百宗工，矧惟爾事服休、服采？\footnote{于善臣百尊官不可不慎，況汝身事服行美道，服事治民乎？}



{\noindent\zhuan\zihao{6}\fzbyks 傳“劼固”至“用之”。正義曰：“劼，固”，\CJKunderwave{釋詁}文。將欲斷酒為重，故節文以相況。“毖”訓為慎，言誠堅固謹慎，皆敬而釋任之，其文通于下，皆固慎。 \par}

{\noindent\zhuan\zihao{6}\fzbyks 傳“侯甸”至“賓友乎”。正義曰：太史掌國六典，依\CJKunderwave{周禮}，治典、教典、禮典、政典、刑典、事典也。內史掌八柄之法者，爵、祿、廢、置、殺、生、與、奪。此“太史”、“內史”即\CJKunderline{康叔}之國大夫，知者，以下“圻父”、“農父”、“宏父”是諸侯之三卿，明“太史”、“內史”非王朝之官。“所賓友”者，敬也。 \par}

{\noindent\zhuan\zihao{6}\fzbyks 傳“于善”至“民乎”。正義曰：“于善臣”即上經“殷獻臣”也。“百尊官”即上“侯甸男衛”、“太史”、“內史”也。“服行美道，服事治民”即上汝之身事。知“服事”是治民者，民惟邦本，諸侯治民為事故也。\CJKunderline{鄭玄}以“服休”為燕息之近臣，“服采”為朝祭之近臣，非孔意也。 \par}

矧惟若疇圻父，薄違農父？\footnote{圻父，司馬。農父，司徒。身事且宜敬慎，況所順疇諮之司馬乎？況能迫回萬民之司徒乎？言任大。○圻，臣依反。父音甫。薄，蒲各反，徐又扶各反。違如字，徐音回，馬云：“違行也。”}若保宏父，定辟，矧汝剛制于酒？\footnote{宏，大也。宏父，司空。當順安之。司馬、司徒、司空，列國諸侯三卿，慎擇其人而任之，則君道定，況汝剛斷于酒乎？○闢，必亦反。斷，丁亂反。}

{\noindent\zhuan\zihao{6}\fzbyks 傳“圻父”至“任大”。正義曰：司馬主圻封，故云“圻父”。“父”者，尊之辭。以司徒教民五土之藝，故言“農父”也。以司馬征伐在乎閫外所專，故隨順而疇諮之，言君所順疇也。迫近迴繞于萬民，言近民事也。二者皆任大。 \par}

{\noindent\zhuan\zihao{6}\fzbyks 傳“宏大”至“酒乎”。正義曰：“宏，大”，\CJKunderwave{釋詁}文。以司空亦君所順所安和之，故言“當順安之”。諸侯之三卿，以上有司馬、司徒，故知“宏父”是司空。言大父者，以營造為廣大國家之父。因節文而分之，乃總之言“司馬、司徒、司空”。列國三卿，令慎擇其人而任之，則君道定，況剛斷于酒乎？為甚之義也。其“定辟”總上自“劼毖殷獻”已下，獨言三卿者，因文相況而接之，其實總上也。三卿不次者，以司馬征伐為重；次以政教安萬民，司徒為重；司空直指營造，故在下也。司徒言于萬民為迫回者，事務為主故也。司徒不言“若”者，互相明，皆為治民，而君所順也。 \par}

{\noindent\shu\zihao{5}\fzkt “予惟”至“于酒”。正義曰：殷之存亡既可以為監若是，故我惟告汝曰：“汝當堅固愛慎殷之善臣及侯、甸、男、衛之君，則在外尚然，況已下太史所賓友，內史所賓友，于善臣百尊官而不固慎乎？此之卑官猶尚固慎，況惟汝之身事所服行美道，服行美事治民，而可不固慎乎？于己身事猶當固慎，況惟所敬順疇諮之圻父，能迫回萬民之農父，所順所安之宏父？此等大臣能得固慎，則可定其為君之道，固慎大臣，雖非急要，尚能使君道得定，況汝又能剛斷于酒乎？善所莫大，不可加也。” \par}

厥或誥曰：‘群飲。’汝勿佚。\footnote{具有誥汝曰：“民群聚飲酒。”不用上命，則汝收捕之，勿令失也。}盡執拘以歸于周，予其殺。\footnote{盡執拘群飲酒者以歸于京師，我其擇罪重者而殺之。○盡，子忍反。}又惟殷之迪諸臣惟工，乃湎于酒，勿庸殺之，\footnote{又惟殷家蹈惡俗諸臣，惟眾官化紂日久，乃沈湎于酒，勿用法殺之。○惡，烏各反。}姑惟教之，有斯明享。\footnote{以其漸染惡俗，故必三申法令，且惟教之，則汝有此明訓以享國。○三，息暫反，又如字。}乃不用我教辭，惟我一人弗恤，弗蠲乃事，時同于殺。”\footnote{汝若忽怠不用我教辭，惟我一人不憂汝，乃不潔汝政事，是汝同于見殺之罪。}


{\noindent\zhuan\zihao{6}\fzbyks 傳“盡執”至“殺之”。正義曰：言“周”，故為“京師”。但飲有稀數，罪有大小，不可一皆盡殺，故知“擇罪重者殺之”。 \par}

{\noindent\zhuan\zihao{6}\fzbyks 傳“又惟”至“殺之”。正義曰：言“諸臣”，謂尊者，及其下列職眾官，不可用法殺之，明法有張弛。此由殷之諸臣，漸染紂之惡俗日久，故不可即殺。其衛國之民，先非紂之舊臣，乃群聚飲酒，恐增長昏亂，故擇罪重者殺之。據意不同，故殺否有異。 \par}

{\noindent\zhuan\zihao{6}\fzbyks 傳“以其”至“享國”。正義曰：禮成于三，故必三申法令。“有此明訓”，總上之辭，故得享國。 \par}

{\noindent\zhuan\zihao{6}\fzbyks 傳“汝若”至“之罪”。正義曰：汝不用我教辭，則不足憂念，故“惟我一人不憂汝”。“不絜汝之政事”，事惟穢惡，不復教之使絜靜也。 \par}

{\noindent\shu\zihao{5}\fzkt “厥或”至“于殺”。正義曰：以為政莫重于斷酒，故其有人誥汝曰：“民今飲酒，相與群聚。”是不用上命，則汝收捕之，勿令失矣。盡執拘以歸于周之京師，我其擇罪重而殺之也。又惟殷之蹈惡俗諸臣，惟其眾官化紂日久，乃沈湎于酒，勿用法殺之。以漸染惡俗，故三申法令，且惟教之，則汝有此明訓，可以享國。汝若不用我教辭，惟我一人天子不憂汝，不潔汝政事，是汝同于見殺之罪，不可不慎。 \par}

王曰：“\CJKunderline{封}，汝典聽朕毖，\footnote{汝當常聽念我所慎而篤行之。}勿辯乃司民湎于酒。”\footnote{辯，使也。勿使汝主民之吏湎于酒。言當正身以帥民。}

{\noindent\shu\zihao{5}\fzkt “王曰封”至“于酒”。正義曰：以戒酒事終，故結之。王命言曰：“封，汝當常聽念我所使汝慎者，篤而行之。勿使汝主民之吏若宰人者沈湎于酒，當正身以帥民。” \par}

\section{梓材第十三}


梓材\footnote{告\CJKunderline{康叔}以為政之道，亦如梓人治材。○梓音子，本亦作杼，馬云：“古作梓字。治木器曰梓，治土器曰陶，治金器曰冶。”}

{\noindent\shu\zihao{5}\fzkt 傳“告康”至“治材”。正義曰：此取下言“若作梓材，既勤樸斫”，故云“為政之道，如梓人治材”。此古“杍”字，今文作“梓”。“梓”，木名，木之善者，治之宜精，因以為木之工匠之名。下有“稽田”、“作室”，乃言“梓材”，三種獨用“梓材”者，雖三者同喻，田在于外，室總于家，猶非指事之器，故取“梓材”以為功也。因戒德刑與酒事終，言治人似治器而結之故也。 \par}

王曰：“\CJKunderline{封}，以厥庶民暨厥臣達大家，\footnote{言當用其眾人之賢者與其小臣之良者，以通達卿大夫及都家之政于國。○暨，其器反。}以厥臣達王惟邦君。\footnote{汝當信用其臣以通王教于民。言通民事于國，通王教于民，惟乃國君之道。}汝若恆越曰：‘我有師師、\footnote{汝惟君道使順常，于是曰：“我有典常之師可師法。”}司徒、司馬、司空、尹、旅曰：‘予罔厲殺人。\footnote{言國之三卿、正官眾大夫皆順典常，而曰：“我無厲虐殺人之事。”如此則善矣。}


{\noindent\zhuan\zihao{6}\fzbyks 傳“言當”至“于國”。正義曰：“以”，用也。“暨”，與也。言“用”，通“厥臣”可用，明此皆賢與良也。“厥臣”文在“大家”之上，故知“小臣”也。言用之者，既用其言以為政，又用其人以為輔，本之得大家所用統之，即君所遣也。以大夫稱家，對士庶有家而非大，故云“大家”，卿大夫在朝者。“都家”亦卿大夫所得邑也，又公邑而大夫所治亦是也。用此以行政令，上達于國，使人君知之也。即是庶人升為士，又用庶人進在官者，小臣亦得進等而用之。\CJKunderwave{周禮}有都家之官，鄭云：“都謂王子弟所封及公卿所食邑，家謂大夫所食采地。”傳以“大家”言之，總包大臣，故言“卿大夫及都家之政”。卿大夫之政謂在朝所掌者，都家之政謂采邑所有政事，二者並當通達之于國，故連言之。 \par}

{\noindent\zhuan\zihao{6}\fzbyks 傳“汝當”至“之道”。正義曰：言汝當信用臣，即信用卿大夫及都家，自然大家也。傳用小臣與庶人，故得“通王教于民”也。人君上承于王，下治民事，故交通其政，“惟乃國君之道”而已。鄭以“于邑言達大家，于國言達王與邦君，王為二王之後”，即亂名實也。 \par}

{\noindent\zhuan\zihao{6}\fzbyks 傳“汝惟”至“師法”。正義曰：即上民事王教通于國人，是順常也，故總上“惟邦君”，言“汝惟君道使順常”也。“典常可師”即順常也。 \par}

{\noindent\zhuan\zihao{6}\fzbyks 傳“言國”至“善矣”。正義曰：此連上蒙“若恆”之文，故云“國之三卿、正官眾大夫皆順典常”也。不言“士”，從可知也。此曰“予罔厲殺人”，所謂令\CJKunderline{康叔}之語，但在臣下，宜為此也。以上令下行，行之在臣，故云“我無厲虐殺人之事”，互明君及臣皆師法而無虐。 \par}

亦厥君先敬勞。’肆徂，厥敬勞。\footnote{亦其為君之道，當先敬勞民，故汝往治民，必敬勞來之。○勞，力報反，下同。來，力代反。}肆往，姦宄、殺人、歷人，宥。\footnote{以民當敬勞之故，汝往之國，又當詳察姦宄之人及殺人賊，所過歷之人，有所寬宥，亦所以敬勞之。○宄音軌。}肆亦見厥君事，戕敗人，宥。\footnote{聽訟折獄，當務從寬恕，故往治民，亦當見其為君之事，察民以過誤殘敗人者，當寬宥之。○見如字，徐賢遍反。戕敗，徐在羊反，又七良反，馬云：“殘也。”折，之舌反。}

{\noindent\zhuan\zihao{6}\fzbyks 傳“亦其”至“來之”。正義曰：“亦其為君之道”者，為邦君之道，非直順常，亦須敬勞，故往必敬勞，即\CJKunderwave{論語}云“先之，勞之”是也。 \par}

{\noindent\zhuan\zihao{6}\fzbyks 傳“以民”至“勞之”。正義曰：上文無罪敬勞，此惟就有罪者原情免宥，亦敬勞也。其實“姦宄”不殺人者，“殺人”亦是姦宄，但重言而別其文。姦宄及殺人，二者並是賊害，自當合罪，不可寬宥。其所過歷之人，情所不知，故詳察寬宥，以為敬勞之。 \par}

{\noindent\zhuan\zihao{6}\fzbyks 傳“聽訟”至“宥之”。正義曰：以君者立于無過之地，使物不失其所，故宥罪原情，當見其為君之事，與上“厥君”始終相承。于“奸”上言“肆往”，此亦以罪事往可知也。言“宥”，明情亦可原，故知“過誤殘敗人”也。 \par}

{\noindent\shu\zihao{5}\fzkt “王曰”至“人宥”。正義曰：王曰：“封，汝為政，當用其眾人之賢者與其小臣之良者，以通達卿大夫及都家等大家之政于國，然後汝當信用其臣以通達王教于民，惟乃可為國君之道。汝為君道，故當使上下順常，于是曰：‘我有典常之師可師法。’是君之順典常也。其下司徒、司馬、司空國之三卿，及正官眾大夫亦皆順典常，而曰：‘我無虐厲殺人之事。’是使臣之順常也。如此君臣皆能順常，則為善矣。為君之道，非但順常，亦須敬勞之。故云亦其為君之道，當先敬心以愛勞民。故汝往治民，必敬勞之。又以民須敬勞之故，汝往之國，詳察其姦宄及殺人之人，二者所過歷之人，原情不知，有所寬宥。以斷獄務從寬，故汝往治亦當見其為君之事，而民有過誤殘敗人者，當寬宥之，此亦為敬勞之也。” \par}

王啟監，厥亂為民。\footnote{言王者開置監官，其治為民，不可不勉。○監，工暫反，劉工銜反，下同。為，于偽反，注同。治，直吏反。}曰：‘無胥戕，無胥虐，至于敬寡，至于屬婦，合由以容。’\footnote{當教民無得相殘傷，相虐殺，至于敬養寡弱，至于存恤妾婦，和合其教，用大道以容之，無令見冤枉。○屬婦，上音蜀，妾之事妻也。令，力呈反，篇末同。冤，紆元反，一本作以冤。}王其效邦君，越御事，厥命曷以？\footnote{王者其效實國君，及于御治事者，知其教命所施何用，不可不勤。}‘引養引恬’，自古王若茲監，罔攸辟。”\footnote{能長養民，長安民，用古王道如此，監無所復罪，當務之。○恬，田廉反。闢，扶亦反。}

{\noindent\zhuan\zihao{6}\fzbyks 傳“當教”至“冤枉”。正義曰：以言“曰”，故知“當教民”也。“殘”謂不死，“虐”，甚則殺，故二文也。經言“屬婦”，傳言“妾婦”者，以妾屬于人，故名“屬婦”。此經“屬婦”與“寡弱”為例，則非關嫡婦也。何者？妻子是家中之貴者，不至冤枉故也。 \par}

{\noindent\zhuan\zihao{6}\fzbyks 傳“王者”至“不勤”。正義曰：以君臣共國事，故並效御治事，而知其所施，則下不得為非，即是王使存省侯伯監治是也，故不可不勤。 \par}

{\noindent\shu\zihao{5}\fzkt “王啟”至“攸辟”。正義曰：\CJKunderline{周公}云：“所以敬勞者，以王者開置監官，其治主為于民故也。以此當教民曰：‘無得相殘傷，無得相虐殺，而為重害也。何但不可為重害，民之相于，當至于敬養寡弱，至于存恤屬婦，合和其教，用大道以相容，無使至冤枉。’所以如此者，以王者其當效實國君，及于御治事者，惟須知其教命所施何用，知其善惡，故不可不勤也。所效實若能長養民，長安民，用古昔明王之，道而治之如此為監，無所復罪，汝當務之。” \par}

“惟曰，若稽田，既勤敷菑，惟其陳修，為厥疆畎。\footnote{言為君監民，惟若農夫之考田，已勞力布發之，惟其陳列修治，為其疆畔畎壟，然後功成。以喻教化。○菑，側其反。畎，工犬反。}若作室家，既勤垣墉，惟其塗塈茨。\footnote{如人為室，家已勤立垣牆，惟其當塗既茨蓋之。○垣音袁。墉音庸，馬云：“卑曰垣，高曰庸。”塈，徐許既反，\CJKunderwave{說文}云：“仰塗也。”\CJKunderwave{廣雅}云：“塗也。”馬云：“堊色。”一音故愛反。茨，徐在私反。}若作梓材，既勤樸斲，惟其塗丹\xpinyin{雘}{huo4}。\footnote{為政之術，如梓人治材為器，已勞力樸治斫削，惟其當塗以漆丹以朱而後成。以言教化亦須禮義然後治”。○樸，普角反，馬云：“未成器也。”斫，丁角反。雘，枉略反，徐烏郭反。馬云：“善丹也。”\CJKunderwave{說文}云：“讀與霍同也。”又一郭反，\CJKunderwave{字林}音同。}


{\noindent\zhuan\zihao{6}\fzbyks 傳“為政”至“後治”。正義曰：此三者事別而喻同也。先遠而類疏者，乃漸漸以事近而切者次之。皆言既勤于初，乃言修治于未，明為政孜孜，因前基而修，使善垣墉故也。皆詳而復言之，室器皆雲其事終，而考田止言疆畎，不雲刈獲者，田以一種，但陳修終至收成，故開其初，與下二文互也。二文皆言“斁”，即古“塗”字，明其終而塗飾之。其室言“塗暨”，“暨”亦塗也，總是以物塗之。“茨”謂蓋覆也。器言“塗丹雘”，“塗”、“丹”皆飾物之名，謂塗雘以朱雘。“雘”是彩色之名，有青色者，有硃色者，故\CJKunderline{鄭玄}引\CJKunderwave{山海經}云：“青丘之山，多有青雘。”此經知是“朱”者，與“丹”連文故也。 \par}

{\noindent\shu\zihao{5}\fzkt “惟曰”至“丹雘”。正義曰：既言王者所以效實國君為政之事，故此言國君為政之喻惟為監之事。曰：“若農人之考田也，已勞力遍佈菑而耕發其田，又須為其陳列修治，為疆畔畎壟，以至收穫然後功成。又若人為室家，已勤力立其垣墉，又當惟其塗而暨飾茨蓋之，功乃成也。又若梓人治材為器，已勞力樸治斫削其材，惟其當塗而丹漆以朱雘乃後成。以喻人君為政之道，亦勞心施政，除民之疾，又當惟其飾以禮義，使之行善然後治。” \par}

今王惟曰，先王既勤用明德，懷為夾，\footnote{言文武已勤用明德，懷遠為近，汝治國當法之。○夾音協，近也。}庶邦享作，兄弟方來，，亦既用明德。\footnote{眾國朝享于王，又親仁善鄰為兄弟之國，方方皆來賓服，亦已奉用先王之明德。○朝，直遙反。}后式典集，庶邦丕享。\footnote{君天下能用常法，則和集眾國，大來朝享。}皇天既付中國民，越厥疆土，于先王肆。\footnote{大天已付周家治中國民矣，能遠拓其界壤，則于先王之道遂大。○付如字，馬本作附。拓音託。}王惟德用，和懌先後迷民，用懌先王受命。\footnote{今王惟用德，和悅先後天下迷愚之民。先後謂教訓，所以悅先王受命之義。○懌音亦，字又作斁，下同。先，悉薦反，注同。}已若茲監，惟曰：欲至于萬年惟王，\footnote{為監所行已如此所陳法，則我周家惟欲使至于萬年承奉王室。○監，古陷反。為，于威反。}子子孫孫永保民。”\footnote{又欲令其子孫累世長居國以安民。}

{\noindent\zhuan\zihao{6}\fzbyks 傳“言文”至“法之”。正義曰：言“先王”，知謂文武也。“夾”者，是人左右而夾之，故言近也。 \par}

{\noindent\zhuan\zihao{6}\fzbyks 傳“眾國”至“明德”。正義曰：“享”施于王，而“兄弟”為相于之辭，明彼此皆和協。“親仁善鄰”，\CJKunderwave{左傳}文。以先王用明德，于下之所行，今亦奉用，為亦先王耳。 \par}

{\noindent\zhuan\zihao{6}\fzbyks 傳“大天”至“遂大”。正義曰：“肆”，遂也，申遂故為大。“越”，遠也，使天下賓服，故遠柘界壤以益先王，故為“遂大”也。 \par}

{\noindent\zhuan\zihao{6}\fzbyks 傳“今王”至“之義”。正義曰：言“用德”，亦是明德也。“先後”若\CJKunderwave{詩}云“予曰有先後”，謂于民心先未悟，而啟之已悟，于後化成之，故謂“教訓”也。先王本欲子孫成其事，今化天下使善，是“悅先王受命”。其和悅先王即遠拓疆土，悅其受命即“遂大”也。 \par}

{\noindent\shu\zihao{5}\fzkt “今王”至“保民”。正義曰：此戒\CJKunderline{康叔}已滿三篇，其事將終，須有總結，因其政術言法于明王，上下相承，資以成治，故稱今者王命惟告汝曰：“先王文武在于前世，以自勤用明德，招懷遠人，使來以為親近也。以明德懷柔之故，眾國朝享于王，又相親善為兄弟之國，萬方皆來賓服，亦已化上奉用先王之明德矣。是先王有明德，下亦行明德，以從之而可法也。先王既然，凡為君以君天下者，亦如先王用常法，則和集眾國，使之大來朝享，亦須同先王用明德也。君天下者當如此，今大天已付周家治九州之中國民矣。周家之王，若能為政用明德以懷萬國，遠拓其疆界土壤，則先王之道遂更光大。以此今王須大先王之政，惟明德之大道而用之，以此和悅而先後其天下迷愚之民，使之政治用此，所以悅先王受命使之遂大之義故也。是明德不可不務，故我周王今亦行之。汝為人臣，可以不法乎？當法王家勤用明德治國也。汝若能法我王家而用明德，是為善不可加。”因嘆云：“已乎！如此為監，則我周家惟曰，欲汝至于萬年，惟以承奉王室，今其子子孫孫累世長居國以安民。” \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
