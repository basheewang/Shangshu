%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷三}


\section{舜典第二（堯典下）}


 {\noindent\zihao{6}\fzbyks \CJKunderwave{釋文}：“王氏注，相承云：‘梅頤上\CJKunderline{孔氏}傳\CJKunderwave{古文尚書}，雲\CJKunderwave{舜典}一篇。’時以王肅注頗類\CJKunderline{孔氏}，故取王注從‘謹徽五典’以下為\CJKunderwave{舜典}，以續孔傳徐仙民亦音此本，今依舊音之。” \par}

\textcolor{red}{虞舜}側微\footnote{為庶人，故微賤。}，堯聞之聰明，將使嗣位，歷試諸難\footnote{嗣，繼也。試以治民之難事。難，乃丹反。}，作\CJKunderwave{\textcolor{red}{舜典}}。

{\noindent\zhuan\zihao{6}\fzbyks 傳“為庶人，故微賤”。正義曰：此雲“側微”即\CJKunderwave{堯典}“側陋”也。不在朝廷謂之“側”，其人貧賤謂之“微”，居處褊隘故言“陋”，此指解“微”，故云“為庶人，故微賤”也。\CJKunderwave{帝系}云：“顓頊生窮蟬，窮蟬生敬康，敬康生句芒，句芒生蟜牛，蟜牛生瞽瞍，瞽瞍生舜。”昭八年\CJKunderwave{左傳}云：“自幕至於瞽瞍無違命。”似其繼世相傳，當有國土。孔言“為庶人”者，\CJKunderwave{堯典}雲“有鰥在下”，此雲“虞舜側微”，必是為庶人矣，蓋至瞽瞍始失國也。 \par}

{\noindent\zhuan\zihao{6}\fzbyks 傳“嗣繼”至“難事”。正義曰：“嗣，繼”，\CJKunderwave{釋詁}文。經所云“慎徽五典”、“納於百揆”、“賓於四門”皆是試以治民之難事也。 \par}

\CJKunderwave{舜典}\footnote{“典”之義與堯同。}

{\noindent\shu\zihao{5}\fzkt “虞舜”至“舜典”。正義曰：虞舜所居側陋，身又微賤，堯聞之有聰明聖德，將使之繼己帝位，歷試於諸所難為之事，史述其事，故作\CJKunderwave{舜典} \par}

\textcolor{red}{曰若}稽古，帝舜\footnote{亦言其順考古道而行之。}，曰重華，協於帝\footnote{華謂文德，言其光文重合於堯，俱聖明。“曰若稽古，帝舜，曰重華，協於帝”，此十二字是姚方興所上，\CJKunderline{孔氏}傳本無。阮孝緒\CJKunderwave{七錄}亦云然。方興本或此下更有“濬哲文明，溫恭允塞，玄德升聞，乃命以位”。此二十八字異，聊出之，於王注無施也。}。濬哲文明，溫恭允塞\footnote{濬，深。哲，智也。舜有深智文明溫恭之德，信允塞上下。}，玄德升聞，乃命\textcolor{red}{以位}\footnote{玄謂幽潛，潛行道德，升聞天朝，遂見徵用。}。

{\noindent\zhuan\zihao{6}\fzbyks 傳“濬深”至“上下”。正義曰：“濬，深”、“哲，智”皆\CJKunderwave{釋言}文。舍人曰：“濬，下之深也。哲，大智也。”舜有深智，言其智之深，所知不淺近也。經緯天地曰“文”，照臨四方曰“明”。\CJKunderwave{詩}云：“溫溫恭人。”言其色溫而貌恭也。舜既有深遠之智，又有文明溫恭之德，信能充實上下也。\CJKunderwave{詩}毛傳訓“塞”為實，言能充滿天地之間，\CJKunderwave{堯典}所謂“格於上下”是也。不言四表者，以四表外無限極，非可實滿，故不言之。堯舜道同，德亦如一，史官錯互為文，故與上篇相類，是其所“合於堯”也。 \par}

{\noindent\zhuan\zihao{6}\fzbyks 傳“玄謂”至“徵用”。正義曰：老子云：“玄之又玄，眾妙之門。”則“玄”者微妙之名，故云“玄謂幽潛”也。舜在畎畝之間，潛行道德，顯彰於外，升聞天朝。“天朝”者，天子之朝也。從下而上謂之為“升”。天子聞之，故遂見徵用。 \par}

{\noindent\shu\zihao{5}\fzkt “曰若”至“以位”。正義曰：昔東晉之初，豫章內史梅賾上\CJKunderline{孔氏}傳，猶闕\CJKunderwave{舜典}。自此“乃命以位”已上二十八字，世所不傳。多用王、範之注補之，而皆以“慎徽”已下為\CJKunderwave{舜典}之初。至齊蕭鸞建武四年，吳興姚方興於大航頭得\CJKunderline{孔氏}傳古文\CJKunderwave{舜典}，亦類太康中書，乃表上之。事未施行，方興以罪致戮。至隋開皇初購求遺典，始得之。史將錄舜之美，故為題目之辭曰，能順而考案古道而行之者，是為帝舜也。又申其順考古道之事曰，此舜能繼堯，重其文德之光華，用此德合於帝堯，與堯俱聖明也。此舜性有深沈智慧，文章明鑑，溫和之色，恭遜之容，由名聞遠達，信能充實上下，潛行道德，升聞天朝，堯乃徵用，命之以位而試之也。 \par}

\textcolor{red}{慎徽}五典，五典克從。\footnote{徽，美也。五典，五常之教，父義、母慈、兄友、弟恭、子孝。舜慎美篤行斯道，舉八元使布之於四方，五教能從，無違命。徽，許韋反，王雲美，馬云：“善也。”從，才容反。八元，\CJKunderwave{左傳}“高辛氏有才子八人，伯奮、仲堪、叔獻、季仲、伯虎、仲熊、叔豹”。}納於百揆，百揆時敘。\footnote{揆，度也。度百事，總百官，納舜於此官。舜舉八凱，使揆度百事，百事時敘，無廢事業。揆音葵癸反。凱音開在反。\CJKunderwave{左傳}“高陽氏有才子八人，蒼舒、隤敱、檮戭、大臨、尨降、庭堅、仲容、叔達，齊聖廣淵，明允篤誠，天下之民謂之八凱”。}

{\noindent\zhuan\zihao{6}\fzbyks 傳“徽美”至“違命”。正義曰：\CJKunderwave{釋詁}雲“徽，善也”，善亦美也。此\CJKunderwave{五典}與下文“五品”、“五教”其事一也。一家之內品有五，謂父母兄弟子也。教此五者各以一事，教父以義，教母以慈，教兄以友，教弟以恭，教子以孝，是為五教也。五者皆可常行，謂之\CJKunderwave{五典}，是五者同為一事，所從言之異耳。文十八年\CJKunderwave{左傳}曰：“昔高辛氏有才子八人，伯奮、仲堪、叔獻、季仲、伯虎、仲熊、叔豹、季貍，忠肅恭懿，宣慈惠和，天下之民謂之八元。舜臣堯，舉八元，使布五教於四方，父義、母慈、兄友、弟恭、子孝。”以此知\CJKunderwave{五典}是五常之教，謂此父義之等五事也。\CJKunderwave{皋陶謨}云：“天敘有典，敕我五典五惇哉！”惇，厚也，行此五典須厚行之，篤亦厚也。言舜謹慎美善，篤行斯道，舉八元使布之於四方，命教天下之民。以此五教能使天下皆順從之，無違逆舜之命也。\CJKunderwave{左傳}又云：“故\CJKunderwave{虞書}數舜之功，曰‘慎徽五典，五典克從’，無違教也。”父母於子並宜為慈，今分之者，以父主教訓，母主撫養；撫養在於恩愛，故以慈為名；教訓愛而加嚴，故以義為稱。義者宜也，理也，教之以義，方使得事理之宜，故為義也。\CJKunderwave{釋訓}雲“善兄弟為友”，則兄弟之恩俱名為友，今雲“兄友、弟恭”者，以其同志曰友，友是相愛之名；但兄弟相愛，乃有長幼，故分其弟使之為恭，恭敬於兄，而兄友愛之。 \par}

{\noindent\zhuan\zihao{6}\fzbyks 傳“揆度”至“事業”。正義曰：“揆，度”，\CJKunderwave{釋言}文。“百揆”者，言百事皆度之。國事散在諸官，故度百事為“總百官”也。\CJKunderwave{周官}云：“唐虞稽古，建官惟百，內有百揆四嶽。”則“百揆”為官名，故云“納舜於此官”也。文十八年\CJKunderwave{左傳}云：“昔高陽氏有才子八人，蒼舒、隤敱、檮戭、大臨、尨降、庭堅、仲容、叔達，齊聖廣淵，明允篤誠，天下之民謂之八凱。舜臣堯，舉八凱，使主后土，以揆百事，莫不時敘，地平天成。”又云：“\CJKunderwave{虞書}數舜之功，曰‘納於百揆，百揆時敘’，無廢事業也。”是言百官於是得其次敘，皆無廢事業。舜既臣堯，乃舉元、凱，主后土，布五教，同時為之。史官立文，自以人事外內為次，故孔先言“八元”。若\CJKunderwave{左傳}據所出代之先後，故先舉“八凱”。堯既得舜，庶事委之。舜既臣堯，任無不統。非“五典克從”之後方始“納於百揆”，“百揆時敘”之後方始“賓於四門”，“四門穆穆”謂流四凶，流放四凶最在於前矣。\CJKunderwave{洪範}云：“鯀則殛死，禹乃嗣興。”是先誅鯀而後用禹明。此言三事皆同時為之，但言“百揆時敘”，故言“納於百揆”，其實“納於百揆”初得即然，由舜既居百揆，故得舉用二八，若偏居一職，不得分使元、凱。 \par}

賓於四門，四門穆穆。\footnote{穆穆，美也。四門，四方之門。舜流四凶族，四方諸侯來朝者，舜賓迎之，皆有美德，無兇人。朝，直遙反。}納於大麓，烈風雷雨弗迷。\footnote{麓，錄也。納舜使大錄萬機之政，陰陽和，風雨時，各以其節，不有迷錯愆伏。明舜之德合於天。麓音鹿，王云：“錄也。”馬、鄭云：“山足也。”愆音起虔反。}

{\noindent\zhuan\zihao{6}\fzbyks 傳“穆穆美”至“兇人”。正義曰：“穆穆，美也”，\CJKunderwave{釋詁}文。“四門，四方之門”，謂四方諸侯來朝者從四門而入。文十八年\CJKunderwave{左傳}歷言四凶之行乃云：“舜臣堯，流四凶族，渾敦、窮奇、檮杌、饕餮投諸四裔，以御螭魅。”又曰：“\CJKunderwave{虞書}數舜之功，曰‘賓於四門，四門穆穆’，無兇人也。”是言“皆有美德，無兇人”也。案驗四凶之族，皆是王朝之臣，舜流王朝之臣，而言諸侯無兇人者，以外見內，諸侯無兇人，則於朝必無矣。\CJKunderline{鄭玄}以“賓”為擯，謂“舜為上擯以迎諸侯”。今孔不為擯者，則謂舜既錄攝事，無不統以諸侯為賓，舜主其禮，迎而待之，非謂身為擯也。 \par}

{\noindent\zhuan\zihao{6}\fzbyks 傳“麓錄”至“於天”。正義曰：“麓”聲近錄，故為錄也。\CJKunderwave{皋陶謨}云：“一日二日萬幾。”言天下之事，事之微者有萬，喻其多無數也。納舜使大錄萬機之政，還是納於百揆，揆度百事，大錄萬機，總是一事，不為異也。但此言“德合於天”，故以“大錄”言耳。\CJKunderwave{論語}稱\CJKunderline{孔子}曰：“迅雷風烈必變。”\CJKunderwave{書傳}稱：“越常之使久矣，天之無烈風淫雨。”則烈風是猛疾之風，非善風也。經言“烈風雷雨弗迷”，言舜居大錄之時，陰陽和，風雨時，無此猛烈之風，又雷雨各以其節，不有迷錯愆伏也。“迷錯”者，應有而無，應無而有也。昭四年\CJKunderwave{左傳}雲“冬無愆陽，夏無伏陰”。無愆伏者，無冬溫夏寒也。舜錄大政，天時如此，明舜之德合於天也。此文與上三事亦同時也。上為變人，此為動天，故最後言之，以為功成之驗。王肅云：“堯得舜任之，事無不統，自‘慎徽五典’以下是也。”其言合孔意。 \par}

帝曰：“格，汝舜。詢事考言，乃言厎可績，三載。汝陟帝位。”\footnote{格，來。詢，謀。乃，汝。厎，致。陟，升也。堯呼舜曰：“來，汝所謀事，我考汝言。汝言致，可以立功，三年矣。三載考績，故命使升帝位。”將禪之。詢音荀。厎音之履反，王云：“致也。”馬云：“定也。”}舜讓於德，\textcolor{red}{弗嗣}。\footnote{辭讓於德不堪，不能嗣成帝位。}

{\noindent\zhuan\zihao{6}\fzbyks 傳“格來”至“禪之”。正義曰：“格，來”，\CJKunderwave{釋言}文。“詢，謀”、“陟，升”\CJKunderwave{釋詁}文。“厎”聲近致，故為致也。經傳言“汝”多呼為“乃”，知“乃”、“汝”義同。凡事之始必先謀之，後為之，堯呼舜曰：“來，汝舜。”呼使前而與之言也。“汝所謀事，我考汝言。汝所為之事，皆副汝所謀，致可以立功，於今三年矣”。從徵得至此為三年也。君之馭臣，必三年考績。考既有功，故使升帝位，將禪之也。鯀三考乃退，此一考使升者，鯀待三考，冀其有成，無成功乃黜，為緩刑之義；舜既有成，更無所待，故一考即升之。且大聖之事，不可以常法論也。若然，\CJKunderwave{禹貢}“兗州作十有三載乃同”，是禹治兗州之水，乃積十有三年。此始三年已言“地平天成”者，\CJKunderwave{祭法}云：“鯀障洪水而殛死，禹能修鯀之功。”先儒馬融等皆以為“鯀既九年，又加此三年為十二年，惟兗州未得盡平，至明年乃畢”。八州已平，一州未畢，足以為成功也。 \par}

{\noindent\shu\zihao{5}\fzkt “慎徽”至“弗嗣”。正義曰：此承“乃命以位”之下，言命之以位，試之以事也。堯使舜慎美篤行五常之教，而五常之教皆能順從而行之，無違命也。又納於百官之事，命揆度行之，而百事所揆度者於是皆得次序，無廢事也。又命使賓迎諸侯於四門，而來入者穆穆然皆有美德，無兇人也。又納於大官，總錄萬機之政，而陰陽和，風雨時，烈風雷雨不有迷惑錯謬。明舜之德合於天，天人和協，其功成矣。帝堯乃謂之曰：“來，汝舜，有所謀之事，我考驗汝舜之所言。汝言致可以立功，於今三年，汝功已成，汝可升處帝位。”告以此言，欲禪之也。舜辭讓於德，言已德不堪嗣成帝也。 \par}

\textcolor{red}{正月}上日，受終於文祖。\footnote{上日，朔日也。終謂堯終帝位之事。文祖者堯文德之祖廟。正音政，又音徵。王云：“文祖，廟名。”馬云：“文祖，天也。天為文萬物之祖，故曰文祖。”}在璿璣玉衡，以齊七政。\footnote{在，察也。璿，美玉。璣、衡，王者正天文之器，可運轉者。七政，日月五星各異政。舜察天文，齊七政，以審己當天心與否。璿音旋。}

{\noindent\zhuan\zihao{6}\fzbyks 傳“上日”至“祖廟”。正義曰：月之始日謂之朔日，每月皆有朔日，此是正月之朔，故云“上日”，言一歲日之上也。下雲“元日”亦然。\CJKunderline{鄭玄}以為“帝王易代，莫不改正。堯正建醜，舜正建子。此時未改堯正，故云‘正月上日’。即位，乃改堯正，故云‘月正元日’”，故以異文。先儒王肅等以為“惟殷周改正，易民視聽。自夏已上，皆以建寅為正。此篇二文不同，史異辭耳”。孔意亦然。下雲“歲二月”，傳雲“既班瑞之明月”，以此為建寅之月也。“受終”者，堯為天子，於此事終而授與舜，故知“終謂堯終帝位之事”，“終”言堯終舜始也。禮有大事，行之於廟，況此是事之大者，知“文祖者，堯文德之祖廟”也。且下云：“歸，格於藝祖。”“藝”、“文”義同。知“文祖”是廟者，\CJKunderwave{咸有一德}云：“七世之廟，可以觀德。”則天子七廟，其來自遠。堯之文祖，蓋是堯始祖之廟，不知為誰也。\CJKunderwave{帝系}及\CJKunderwave{世本}皆雲“黃帝生玄囂，玄囂生僑極，僑極生帝嚳，帝嚳生堯”。即如彼言，黃帝為堯之高祖，黃帝以上不知復祭何人，充此七數，況彼二書未必可信，堯之文祖不可強言。 \par}

{\noindent\zhuan\zihao{6}\fzbyks 傳“在察”至“與否”。正義曰：“在，察”，\CJKunderwave{釋詁}文。\CJKunderwave{說文}云：“璿，美玉也。”玉是大名，璿是玉之別稱。璣衡俱以玉飾，但史之立文，不可以玉璣、玉衡一指玉體，一指玉名，猶\CJKunderwave{左傳}雲“瓊弁玉纓”。所以變其文，傳以總言玉名，故云“美玉”，其實玉衡亦美玉也。\CJKunderwave{易·賁卦}彖云：“觀乎天文以察時變。”日月星宿運行於天，是為天之文也。璣衡者，璣為轉運，衡為橫簫，運璣使動，於下以衡望之，是“王者正天文之器”。漢世以來，謂之渾天儀者是也。馬融云：“渾天儀可旋轉，故曰璣。衡，其橫簫，所以視星宿也。以璿為璣，以玉為衡，蓋貴天象也。”蔡邕雲“玉衡長八尺，孔徑一寸，下端望之以視星辰。蓋懸璣以象天而衡望之，轉璣窺衡以知星宿”，是其說也。“七政”，其政有七，於璣衡察之，必在天者，知“七政”謂日月與五星也。木曰歲星，火曰熒惑星，土曰鎮星，金曰太白星，水曰辰星。\CJKunderwave{易·繫辭}云：“天垂象，見吉凶，聖人象之。”此日月五星有吉凶之象，因其變動為佔，七者各自異政，故為七政。得失由政，故稱政也。舜既受終，乃察璣衡，是“舜察天文，齊七政，以審已之受禪當天心與否”也。馬融云：“日月星皆以璿璣玉衡度知其盈縮、進退、失政所在。聖人謙讓，猶不自安，視璿璣玉衡以驗齊日月五星行度，知其政是與否，重審已之事也。”上天之體，不可得知，測天之事，見於經者唯有此“璿璣玉衡”一事而已。蔡邕\CJKunderwave{天文志}云：“言天體者有三家，一曰周髀，二曰宣夜，三曰渾天。宣夜絕無師說。周髀術數具在，考驗天象，多所違失，故史官不用。惟渾天者近得其情，今史所用候臺銅儀，則其法也。”虞喜云：“宣，明也。夜，幽也。幽明之數，其術兼之，故曰宣夜。”但絕無師說，不知其狀如何。周髀之術以為天似覆盆，蓋以斗極為中，中高而四邊下，日月旁行繞之。日近而見之為晝，日遠而不見為夜。渾天者以為地在其中，天周其外，日月初登於天，後入於地。晝則日在地上，夜則日入地下。王蕃\CJKunderwave{渾天說}曰：“天之形狀似鳥卵，天包地外，猶卵之裡黃，圓如彈丸，故曰渾天。”言其形體渾渾然也。其術以為天半覆地上，半在地下。其天居地上，見有一百八十二度半強，地下亦然。北極出地上三十六度，南極入地下亦三十六度，而嵩高正當天之中極，南五十五度當嵩高之上。又其南十二度為夏至之日道，又其南二十四度為春秋分之日道，又其南二十四度為冬至之日道，南下去地三十一度而已。是夏至日北去極六十七度，春秋分去極九十一度，冬至去極一百一十五度，此其大率也。其南北極持其兩端，其天與日月星宿斜而回轉，此必古有其法，遭秦而滅。楊子\CJKunderwave{法言}云：“或問渾天，曰，落下閎營之，鮮于妄人度之，耿中丞象之，幾乎，幾乎，莫之能違也！”是楊雄之意，以唬骸半天而問之也。閎與妄人，武帝時人。宣帝時司農中丞耿壽昌始鑄銅為之象，史官施用焉。後漢張衡作\CJKunderwave{靈憲}以說其狀。蔡邕、\CJKunderline{鄭玄}、陸績、吳時王藩、晉世姜岌、張衡、葛洪皆論渾天之義，並以渾說為長。江南宋元嘉年皮延宗又作是\CJKunderwave{渾天論}，太史丞錢樂鑄銅作渾天儀，傳於齊梁，周平、江陵遷其器於長安，今在太史書矣。衡長八尺，璣徑八尺，圓周二丈五尺強，轉而望之，有其法也。 \par}

肆類於上帝，\footnote{堯不聽舜讓，使之攝位。舜察天文，考齊七政而當天心，故行其事。肆，遂也。類謂攝位事類。遂以攝告天及五帝。王云：“上帝，天也。”馬云：“上帝，太一神，在紫微宮，天之最尊者。”}禋於六宗，\footnote{精意以享謂之禋。宗，尊也。所尊祭者，其祀有六，謂四時也、寒暑也、日也、月也、星也、水旱也。祭亦以攝告。禋音因，王云：“絜祀也。”馬云：“精意以享也。”六宗，王云：“四時、寒暑、日、月、星、水旱也。”馬云：“天地四時也。”}望于山川，遍於群神。\footnote{九州名山大川、五嶽四瀆之屬，皆一時望祭之。群神謂丘陵、墳衍、古之聖賢，皆祭之。墳，扶雲反。衍音演。}

{\noindent\zhuan\zihao{6}\fzbyks 傳“堯不”至“五帝”。正義曰：傳以既受終事，又察璣衡，方始祭於群神，是舜察天文，考齊七政，知己攝位而當於天心，故行其天子之事也。\CJKunderwave{祭法}云：“有而下者祭百神”遍祭群神是天子事也。“肆”是縱緩之言，此因前事而行後事，故以“肆”為遂也。“類”謂攝位事類，既知攝當天心，遂以攝位事類告天帝也。此“類”與下“禋”、“望”相次，當為祭名。\CJKunderwave{詩}雲“是類是禡”，\CJKunderwave{周禮·肆師}雲“類造上帝”，\CJKunderwave{王制}雲“天子將出類乎上帝”，所言“類”者皆是祭天之事，言以事類而祭也。\CJKunderwave{周禮·小宗伯}云：“天地之大災，類社稷，則為位。”是類之為祭，所及者廣。而傳雲“類謂攝位事類”者，以攝位而告祭，故類為祭名。\CJKunderwave{周禮·司服}云：“王祀昊天上帝，則服大裘而冕，祀五帝亦如之。”是昊天外更有五帝，上帝可以兼之，故以“告天及五帝”也。\CJKunderline{鄭玄}篤信讖緯，以為“昊天上帝謂天皇大帝，北辰之星也。五帝謂靈威仰等，太微宮中有五帝座星是也”。如鄭之言，天神有六也。\CJKunderwave{家語}云：“季康子問五帝之名，\CJKunderline{孔子}曰：‘天有五行：金木水火土。分時化育，以成萬物，其神謂之五帝。’”王肅云：“五行之神，助天理物者也。”孔意亦當然矣。此經惟有祭天，不言祭地及社稷，必皆祭之，但史略文耳。 \par}

{\noindent\zhuan\zihao{6}\fzbyks 傳“精意”至“攝告”。正義曰：\CJKunderwave{國語}云：“精意以享禋也。”\CJKunderwave{釋詁}云：“禋，祭也。”孫炎曰：“禋，絜敬之祭也。”\CJKunderwave{周禮·大宗伯}云：“以禋祀祀昊天上帝，以實柴祀日月星辰，以槱燎祀司中、司命、風師、雨師。”鄭云：“禋之言禋，周人尚臭，煙氣之臭聞者也。”鄭以“禋祀”之文在“燎”、“柴”之上，故以“禋”為此解耳。而\CJKunderwave{洛誥}雲“秬鬯二卣，曰‘明禋’”，又曰“禋於文王、武王”，又曰“王賓殺禋咸格”。經傳之文，此類多矣，非燔柴祭之也，知“禋”是精誠絜敬之名耳。“宗”之為尊，常訓也。名曰“六宗”，明是所尊祭者有六，但不知六者為何神耳。\CJKunderwave{祭法}云：“埋少牢於太昭，祭時。相近於坎壇，祭寒暑。王宮，祭日。夜明，祭月。幽禜，祭星。雩禜，祭水旱也。”據此言六宗，彼祭六神，故傳以彼六神謂此六宗。必謂彼之所祭是此六宗者，彼文上有祭天、祭地，下有山谷、丘陵，此“六宗”之文在上帝之下，山川之上，二者次第相類，故知是此六宗。王肅亦引彼文乃云：“禋於六宗，此之謂矣。”\CJKunderline{鄭玄}注彼云：“四時謂陰陽之神也。”然則陰陽寒暑水旱各自有神，此言“禋於六宗”，則六宗常禮也。禮無此文，不知以何時祀之。鄭以彼皆為祈禱之祭，則不可用\CJKunderline{鄭玄}注以解此傳也。漢世以來，說六宗者多矣。歐陽及大小夏侯說\CJKunderwave{尚書}皆云：“所祭者六，上不謂天，下不謂地，旁不謂四方，在六者之間，助陰陽變化，實一而名六宗矣。”孔光、劉歆以“六宗謂乾坤六子：水火雷風山澤也”。賈逵以為：“六宗者，天宗三，日月星也；地宗三，河海岱也。”馬融云：“萬物非天不覆，非地不載，非春不生，非夏不長，非秋不收，非冬不藏，此其謂六也。”\CJKunderline{鄭玄}以六宗言“禋”，與祭天同名，則六者皆是天之神祗，謂“星、辰、司中、司命、風師、雨師。星謂五緯星，辰謂日月所會十二次也。司中、司命文昌第五第四星也。風師，箕也。雨師，畢也”。晉初幽州秀才張髦上表云：“臣謂禋於六宗，祀祖考所尊者六，三昭三穆是也。”司馬彪又上表云，歷難諸家及自言己意“天宗者，日月星辰寒暑之屬也；地宗，社稷五祀之屬也；四方之宗，四時五帝之屬”。惟王肅據\CJKunderwave{家語}六宗與孔同。各言其志，未知孰是。司馬彪\CJKunderwave{續漢書}云：“安帝元初六年，立六宗祠於洛陽城西北亥地，祀比大社，魏亦因之。晉初荀顗定新祀，以六宗之神諸說不同廢之。摯虞駁之，謂：‘宜依舊，近代以來皆不立六宗之祠也。’” \par}

{\noindent\zhuan\zihao{6}\fzbyks 傳“九州”至“祭之”。正義曰：“望于山川”，大總之語，故知九州之內所有名山大川、五嶽四瀆之屬皆一時望祭之也。\CJKunderwave{王制}云：“名山大川不以封。”山川大，乃有名，是“名”、“大”互言之耳。\CJKunderwave{釋山}云：“泰山為東嶽，華山為西嶽，霍山為南嶽，恆山為北嶽，嵩高山為中嶽。”\CJKunderwave{白虎通}云：“嶽者何？捔也，捔考功德也。”應劭\CJKunderwave{風俗通}云：“嶽者，捔考功德黜陟也。”然則四萬方有一大山，天子巡守至其下，捔考諸侯功德而黜陟之，故謂之“嶽”。\CJKunderwave{釋水}云：“江河淮濟為四瀆。四瀆者，發源注海者也。”\CJKunderwave{釋名}云：“瀆，獨也，各獨出其水而入海也。”嶽是名山，瀆是大川，故先言名山大川，又舉嶽瀆以見之。嶽瀆之外猶有名山大川，故言“之屬”以包之。\CJKunderwave{周禮·大司樂}云：“四鎮五嶽崩，令去樂。”鄭云：“四鎮，山之重大者，謂揚州之會稽山，青州之沂山，幽州醫無閭山，冀州之霍山。”是五嶽之外名山也。\CJKunderwave{周禮·職方氏}每州雲“其川”、“其浸”，若雍州雲“其川涇、汭，其浸渭、洛”，如此之類，是四瀆之外大川也。言“遍於群神”，則神無不遍，故“群神謂丘陵、墳衍、古之聖賢，皆祭之”。\CJKunderwave{周禮·大司樂}云：“凡六樂者，一變而致川澤之示，再變而致山林之示，三變而致丘陵之示，四變而致墳衍之示。”\CJKunderline{鄭玄}\CJKunderwave{大司徒}注云：“積石曰山，竹木曰林，注瀆曰川，水鍾曰澤，土高曰丘，大阜曰陵，水崖曰墳，下平曰衍。”此傳舉“丘陵墳衍”則林澤亦包之矣。“古之聖賢”謂\CJKunderwave{祭法}所云“在祀典”者，黃帝、顓頊、句龍之類皆祭之也。 \par}

輯五瑞，既月，乃日覲四嶽群牧，班瑞於\textcolor{red}{群后}。\footnote{輯，斂。既，盡。覲，見。班，還。後，君也。舜斂公侯伯子男之瑞圭璧，盡以正月中，乃日日見四嶽及九州牧監，還五瑞於諸侯，與之正始。輯，徐音集，王雲合，馬云：“斂也。”瑞，垂偽反，信也。牧，牧養之牧，徐音目。}

{\noindent\zhuan\zihao{6}\fzbyks 傳“輯斂”至“正始”。正義曰：“覲，見”，“後，君”，\CJKunderwave{釋詁}文。\CJKunderwave{釋言}云：“輯，合也。”“輯”是合聚之義，故為斂也。日月食盡謂之既，是“既”為盡也。\CJKunderwave{釋言}云：“班，賦也。”孫炎曰：“謂布與也。”“輯”是斂聚，“班”為散佈，故為還也。下雲“班瑞於群后”，則知“輯”者從群后而斂之，故云“舜斂公侯伯子男之瑞圭璧”也。\CJKunderwave{周禮·典瑞}云：“公執桓圭，侯執信圭，伯執躬圭，子執谷璧，男執蒲璧。”是圭璧為五等之瑞。諸侯執之以為王者瑞信，故稱“瑞”也。舜以朔日受終於文祖，又遍祭群神及斂五瑞，則入月以多日矣。“盡以正月中”謂從斂瑞以後至月末也。“乃日日見四嶽及九州牧監”，舜初攝位，當發號出令，日日見之，與之言也。州牧各監一州諸侯，故言“監”也。更復還五瑞於諸侯者，此瑞本受於堯，斂而又還之，若言舜新付之，改為舜臣，與之正新君之始也。 \par}

{\noindent\shu\zihao{5}\fzkt “正月”至“群后”。正義曰：舜既讓而不許，乃以堯禪之。明年正月上日，受堯終帝位之事於堯文祖之廟。雖受堯命，猶不自安。又以璿為璣、以玉為衡者，是為王者正天文之器也，乃復察此璿璣玉衡，以齊整天之日月五星七曜之政。觀其齊與不齊，齊則受之是也，不齊則受之非也。見七政皆齊，知己受為是，遂行為帝之事，而以告攝事類祭於上帝，祭昊天及五帝也。又禋祭於六宗等尊卑之神，望祭於名山大川、五嶽四瀆，而又遍祭于山川、丘陵、墳衍、古之聖賢之群神，以告已之受禪也。告祭既畢，乃斂公侯伯子男五等之瑞玉。其圭與璧悉斂取之盡，以正月之中，乃日月見四嶽及群牧，既而更班所斂五瑞於五等之群后，而與之更始，見己受堯之禪，行天子之事也。 \par}

\textcolor{red}{歲二月}，東巡守，至於岱宗，柴，\footnote{諸侯為天子守土，故稱守，巡行之。既班瑞之明月，乃順春東巡。岱宗，泰山，為四嶽所宗。燔柴祭天告至。○巡，似遵反，徐養純反。守，時救反，本或作狩。岱音代，泰山也。柴，士皆反。\CJKunderwave{爾雅}：“祭天曰燔柴。”馬曰：“祭時積柴，加牲其上而燔之。”行，下孟反。燔，扶袁反，又扶雲反。}望秩于山川，\footnote{東嶽諸侯竟內名山大川如其秩次望祭之。謂五嶽牲禮視三公，四瀆視諸侯，其餘視伯子男。○瀆，徒木反。}肆覲東後。\footnote{遂見東方之國君。}

{\noindent\zhuan\zihao{6}\fzbyks 傳“諸侯”至“告至”。正義曰：王者所為巡守者，以諸侯自專一國，威福在己，恐其擁遏上命，澤不下流，故時自巡行，問民疾苦。\CJKunderwave{孟子}稱晏子對齊景公云：“天子適諸侯曰巡守。巡守者，巡所守也。”是言天子巡守主謂巡行諸侯，故言諸侯為天子守土，故稱守，而往巡行之。定四年\CJKunderwave{左傳}祝鮀言衛國“取相土之東都，以會王之東搜”，“搜”是獵之名也。王者因巡諸侯，或亦獵以教戰，其守皆作“狩”。\CJKunderwave{白虎通}云：“王者所以巡狩者何？巡者循也，狩者收也，為天子循收養人。”彼因名以附說，不如晏子之言得其本也。正月班瑞，二月即行，故云“既班瑞之明月，乃順春東巡”。春位在東，故“順春”也。\CJKunderwave{爾雅}：“泰山為東嶽。”此巡守至於岱，岱之與泰，其山有二名也。\CJKunderwave{風俗通}云：“泰山，山之尊者，一曰岱宗。岱，始也。宗，長也。萬物之始，陰陽交代，故為五嶽之長。”是解岱即泰山，為四嶽之宗，稱岱宗也。\CJKunderwave{郊特牲}云：“天子適四方，先柴。”是燔柴為祭天告至也。 \par}

{\noindent\zhuan\zihao{6}\fzbyks 傳“東嶽”至“子男”。正義曰：四時各至其方岳，望祭其方岳山川，故云“東嶽諸侯境內名山大川如其秩次望祭之”也。言秩次而祭，知遍於群神，故云“五嶽牲禮視三公，四瀆視諸侯，其餘視伯子男”也。其尊卑所視，\CJKunderwave{王制}及\CJKunderwave{書傳}之文，“牲禮”二字孔增之也。諸侯五等，三公為上等，諸侯為中等，伯子男為下等，則所言諸侯，惟謂侯爵者耳。其言所視，蓋視其祭祀。祭五嶽如祭三公之禮，祭四瀆如祭諸侯之禮，祭山川如祭伯子男之禮。公侯伯子男尊卑既有等級，其祭禮必不同，但古典亡滅，不可復知。\CJKunderline{鄭玄}注\CJKunderwave{書傳}云：“所視者，謂其牲幣粢盛籩豆爵獻之數。”案五等諸侯適天子皆膳用太牢，禮諸侯祭皆用太牢，無上下之別。又\CJKunderwave{大行人}云，上公九獻，侯伯七獻，子男五獻。\CJKunderwave{掌客}上公饔餼九牢、飧五牢，侯伯饔餼七牢、飧四牢，子男饔餼五牢、飧三牢。又上公豆四十，侯伯三十二，子男二十四。並伯與侯同。又鄭注\CJKunderwave{禮器}“四望”、“五獻”據此諸文。與孔傳\CJKunderwave{王制}不同者，\CJKunderwave{掌客}、\CJKunderwave{行人}自是周法，孔與\CJKunderwave{王制}先代之禮。必知然者，以\CJKunderwave{周禮}侯與伯同，\CJKunderwave{公羊}及\CJKunderwave{左氏傳}皆以公為上，伯子男為下，是其異也。 \par}

協時月正日，同律度量衡。\footnote{合四時之氣節，月之大小，日之甲乙，使齊一也。律法制及尺丈、斛鬥、斤兩，皆均同。○同律，王云：“同，齊也。律，六律也。”馬云：“律，法也。”鄭云：“陰呂陽律也。”度如字，丈尺也。量，力尚反，鬥斛也。衡，稱也。}修五禮、五玉、\footnote{修吉、兇、賓、軍、嘉之禮。五等諸侯執其玉。}三帛、二生、一死贄，\footnote{三帛，諸侯世子執纁，公之孤執玄，附庸之君執黃。二生，卿執羔，大夫執雁。一死，士執雉。玉、帛、生、死，所以為贄以見之。贄音至，本又作摯。纁，許雲反。}如五器，卒乃復。\footnote{卒，終。復，還也。器謂圭璧。如五器，禮終則還之。三帛、生、死則否。復，扶又反，下同。還音旋。}

{\noindent\zhuan\zihao{6}\fzbyks 傳“合四”至“均同”。正義曰：上篇已訓“協”為合，故注即以合言之也，他皆仿此。\CJKunderwave{周禮·太史}云：“正歲年，頒告朔於邦國。”則節氣晦朔皆天子頒之。猶恐諸侯國異或不齊同，故因巡守而合和之。節是月初，氣是月半也。\CJKunderwave{世本}云：“容成作歷。大撓作甲子。”二人皆黃帝之臣，蓋自黃帝已來始用甲子紀日，每六十日而甲子一週。\CJKunderwave{史記}稱紂為長夜之飲，忘其日辰。恐諸侯或有此之類，故須合日之甲乙也。時也，月也，日也，三者皆當勘檢諸國使齊一也。“律”者候氣之管，而度量衡三者法制皆出於律，故云“律法制”也。度有丈尺，量有斛鬥，衡有斤兩，皆取法於律，故孔解“律”為法制，即雲“及尺丈、斛鬥、斤兩皆均同之”。\CJKunderwave{漢書日·律曆志}云，度量衡出於黃鐘之律也。度者，分、寸、尺、丈、引，所以度長短也。本起於黃鐘之管長。以子谷秬黍中者，以一黍之廣度之，千二百黍為一分。十分為寸，十寸為尺，十尺為丈，十丈為引，而五度審矣。量謂龠、合、升、鬥、斛，所以量多少也。本起於黃鐘之龠，以子谷秬黍中者千有二百實為一龠。十龠為合，十合為升，十升為鬥，十鬥為斛，而五量嘉矣。權者，銖、兩、斤、鈞、石，所以稱物知輕重也。本起於黃鐘之龠，一龠容千二百黍，重十二銖，兩之為兩，十六兩為斤，三十斤為鈞，四鈞為石，而五權謹矣。權、衡一物。衡，平也；權，重也；稱上謂之衡，稱錘謂之權，所從言之異耳。如彼\CJKunderwave{志}文，是度量衡本起於律也。時月言“協”，日言“正”，度量衡言“同”者，以時月須與他月和合，故言“協”；日有正與不正，故言“正”；度量衡俱是明之，所用恐不齊同，故言“同”；因事宜而變名耳。 \par}

{\noindent\zhuan\zihao{6}\fzbyks 傳“修吉”至“其玉”。正義曰：\CJKunderwave{周禮·大宗伯}云：“以吉禮事邦國之鬼神示，以凶禮哀邦國之憂，以賓禮親邦國，以軍禮同邦國，以嘉禮親萬民之昏姻。”知“五禮”謂此也。帝王之名既異，古今之禮或殊，而以周之五禮為此“五禮”者，以帝王相承，事有損益，後代之禮亦當是前代禮也。且歷驗此經，亦有五事：此篇“類於上帝”，吉也；“如喪考妣”，兇也；“群后四朝”，賓也；\CJKunderwave{大禹謨}雲“汝徂徵”，軍也；\CJKunderwave{堯典}雲“女於時”，嘉也。五禮之事，並見於經，知與後世不異也。此雲“五玉”，即上文“五瑞”，故知“五等諸侯執其玉”也。\CJKunderline{鄭玄}云：“執之曰瑞，陳列曰玉。” \par}

{\noindent\zhuan\zihao{6}\fzbyks 傳“諸侯”至“執黃”。正義曰：\CJKunderwave{周禮·典命}云：“凡諸侯之適子，誓於天子，攝其君，則下其君之禮一等。未誓，則以皮帛繼子男之下。公之孤四命，以皮帛視小國之君。”是諸侯世子、公之孤執帛也。附庸雖則無文，而為南面之君，是一國之主，春秋時附庸之君適魯皆稱“來朝”，未有爵命，不得執玉，則亦繼小國之君同執帛也。經言“三帛”，必有三色，所云纁、玄、黃者，孔時或有所據，末知出何書也。王肅云：“三帛，纁、玄、黃也。附庸與諸侯之適子、公之孤執皮帛，其執之色未詳。聞或曰孤執玄，諸侯之適子執纁，附庸執黃。”王肅之注\CJKunderwave{尚書}，其言多同孔傳。\CJKunderwave{周禮}孤與世子皆執皮帛，\CJKunderline{鄭玄}云：“皮帛者，束帛而表，之以皮為之飾。皮，虎豹皮也。”此三帛不言皮，蓋於時未以皮為飾。 \par}

{\noindent\zhuan\zihao{6}\fzbyks 傳“卿執”至“執雉”。正義曰：此皆\CJKunderwave{大宗伯}文也。\CJKunderline{鄭玄}曰：“羔，小羊，取其群而不失其類也。雁，取其候時而行也。雉，取其守介，死不失節也。\CJKunderwave{曲禮}雲‘飾羔雁者以繢’，謂衣之以布而又畫之。雉執之無飾。\CJKunderwave{士相見之禮}，卿大夫飾贄以布。不言繢，此諸侯之臣與天子之臣異也。”鄭之此言，論周之禮耳，虞時每事猶質，羔雁不必有飾。 \par}

{\noindent\zhuan\zihao{6}\fzbyks 傳“玉帛”至“見之”。正義曰：\CJKunderwave{曲禮}云：“贄，諸侯圭，卿羔，大夫雁，士雉。”雉不可生，知“一死”是雉，“二生”是羔、雁也。\CJKunderline{鄭玄}云：“贄之言至，所執以自至也。”自“五玉”以下，蒙上“修”文者，執之使有常也。若不言“贄”，則不知所用，故言“贄”以結上，又見玉、帛、生、死皆所以為贄，以見君與自相見，其贄同也。 \par}

{\noindent\zhuan\zihao{6}\fzbyks 傳“卒終”至“則否”。正義曰：“卒，終”，\CJKunderwave{釋詁}文。\CJKunderwave{釋言}云：“還、復，返也。”是還、復同義，故為還也。“五器”文在“贄”下，則是贄內之物。\CJKunderwave{周禮·大宗伯}云：“以玉作六器。”知“器謂圭璧”，即五玉是也。如，若也。言諸侯贄之內，若是五器，禮終乃還之，如三帛、生、死則不還也。\CJKunderwave{聘義}云：“以圭璋聘，重禮也。已聘而還圭璋，此輕財而重禮之義也。”\CJKunderwave{聘義}主於說聘，其朝禮亦然。\CJKunderwave{周禮·司儀}云：“諸公相見為賓，還圭，如將幣之儀。”是圭璧皆還之也。\CJKunderwave{士相見禮}言大夫以下見國君之禮云：“若他邦之人，則使擯者還其贄。”己臣皆不還其贄，是“三帛、生、死則否”。 \par}

五月南巡守，至於南嶽，如岱禮。\footnote{南嶽，衡山。自東嶽南巡，五月至。}八月西巡守，至於西嶽，如初。\footnote{西嶽，華山。初謂岱宗。華，戶化反。華山在弘農。}十有一月朔巡守，至於北嶽，如西禮。\footnote{北嶽，恆山。有，如字，徐於救反。如西禮，方興本同，馬本作“如初”。}歸，格於藝祖，用特。\footnote{巡守四嶽然後歸，告至文祖之廟。藝，文也。言祖則考著。特，一牛。藝，魚世反，馬、王云：“禰也。”}五載一巡守，群后四朝。\footnote{各會朝於方岳之下，凡四處，故曰“四朝”。將說“敷奏”之事，故申言之。堯舜同道，舜攝則然，堯又可知。四朝，馬、王皆云：“四面朝於方岳之下。”鄭云：“四朝，四季朝京師也。”朝音直遙反，注同。}敷奏以言，明試以功，車服\textcolor{red}{以庸}。\footnote{敷，陳。奏，進也。諸侯四朝，各使陳進治禮之言。明試其言，以要其功，功成則賜車服以表顯其能用。敷音孚。}

{\noindent\zhuan\zihao{6}\fzbyks 傳“南嶽”至“月至”。正義曰：\CJKunderwave{釋山}云：“河南華，河東岱，河北恆，江南衡。”李巡云：“華，西嶽華山也。岱，東嶽泰山也。恆，北嶽恆山也。衡，南嶽衡山也。”郭璞云：“恆山一名常山，避漢文帝諱。”\CJKunderwave{釋山}又云：“泰山為東嶽，華山為西嶽，霍山為南嶽，恆山為北嶽。”岱之與泰，衡之與霍，皆一山而有兩名也。張揖云：“天柱謂之霍山。”\CJKunderwave{漢書·地理志}云，天柱在廬江灊縣，則霍山在江北。而與江南衡為一者，郭璞\CJKunderwave{爾雅}注云：“霍山今在廬江灊縣，潛水出焉，別名天柱山。漢武帝以衡山遼曠，故移其神於此。今其彼土俗人皆呼之為南嶽。南嶽本自以兩山為名，非從近來也。而學者多以霍山不得為南嶽，又云漢武帝來始乃名之。即如此言，謂武帝在\CJKunderwave{爾雅}前乎？斯不然矣。”是解衡、霍二名之由也。書傳多雲“五嶽”，以嵩高為中嶽，此雲“四嶽”者，明巡守至於四嶽故也。\CJKunderwave{風俗通}云：“泰山，山之尊者，一曰岱宗。岱，始也。宗，長也。萬物之始，陰陽交代，故為五嶽之長。王者受命恆封禪之。衡山一名霍山，言萬物霍然大也。華，變也，萬物變由西方也。恆，常也，萬物伏北方有常也。”二月至於岱宗，不指“嶽”名者，巡守之始，故詳其文，三時言嶽名，明岱亦是嶽，因事宜而互相見也。四巡之後乃雲“歸，格”，則是一出而週四嶽。故知自東嶽而即南行，以五月至也。王者順天道以行人事，故四時之月各當其時之中，故以仲月至其嶽。上雲“歲二月，東巡守”，以二月始發者，此四時巡守之月，皆以至嶽為文，東巡以二月至，非發時也，但舜以正月有事，二月即發行耳。\CJKunderline{鄭玄}以為“每嶽禮畢而歸，仲月乃復更去”。若如鄭言，當於東巡之下即言“歸，格”，後以“如初”包之，何當北巡之後始言歸乎？且若來而復去，計程不得周遍，此事不必然也。其經南雲“如岱禮”，西雲“如初”，北雲“如西禮”者，見四時之禮皆同，互文以明耳。不巡中嶽者，蓋近京師，有事必聞，不慮枉滯，且諸侯分配四方，無屬中嶽，故不須巡之也。“朔巡守”。正義曰：\CJKunderwave{釋訓}云：“朔，北方也。”故\CJKunderwave{堯典}及此與\CJKunderwave{禹貢}皆以“朔”言北，史變文耳。 \par}

{\noindent\zhuan\zihao{6}\fzbyks 傳“巡守”至“一牛”。正義曰：此承四巡之下，是巡守既遍，然後歸也。以上受終在文祖之廟，知此以“告至文祖之廟”。才、藝、文、德其義相通，故“藝”為文也。“文祖”、“藝祖”史變文耳。\CJKunderwave{王制}說巡守之禮云：“歸，格於祖禰，用特。”此不言“禰”，故傳推之。“言祖則考著”，考近於祖，舉尊以及卑也。“特”者獨也，故為“一牛”。此惟言“文祖”，故云“一牛”。遍告諸廟，廟用一牛，故鄭注：“彼雲祖下及禰皆一牛也。”此時舜始攝位，未自立廟，故知告堯之文祖也。 \par}

{\noindent\zhuan\zihao{6}\fzbyks 傳“各會”至“可知”。正義曰：此總說巡守之事，而言“群后四朝”，是言四方諸侯各自會朝於方岳之下。凡四處別朝，故云“四朝”。上文“肆覲東後”是為一朝，四嶽禮同，四朝見矣。計此不宜須重言之。為將說“敷奏”之事，“敷奏”因朝而為，故申言之。申，重也。此是巡守大法，文在舜攝位之時，嫌堯本不然，故云“堯舜同道，舜攝則然，堯又可知”也。堯法已然，舜無增改，而言此以美舜者，道同於堯，足以為美，故史錄之。 \par}

{\noindent\zhuan\zihao{6}\fzbyks 傳“敷陳”至“能用”。正義曰：“敷”者佈散之言，與陳設義同，故為陳也。“奏”是進上之語，故為進也。諸侯四處來朝，每朝之處，舜各使陳進其治理之言，令自說巳之治政。既得其言，乃依其言明試之，以要其功。以如其言，即功實成，則賜之車服，以表顯其人有才能可用也。人以車服為榮，故天子之賞諸侯，皆以車服賜之。\CJKunderwave{覲禮}雲“天子賜侯氏以車服”是也。 \par}

{\noindent\shu\zihao{5}\fzkt “歲二月”至“以庸”。正義曰：舜既班瑞群后，即以其歲二月東行巡省守土之諸侯，至於岱宗之嶽，燔柴告至，又望而以秩次祭於其方岳山川。柴望既畢，遂以禮見東方諸侯諸國之君，於此諸國協其四時氣節、月之大小，正其日之甲乙，使之齊一。均同其國之法制、度之丈尺、量之斛鬥、衡之斤兩，皆使齊同，無輕重大小。又修五禮：吉、兇、賓、軍、嘉之禮。修五玉：公侯伯子男所執之圭璧也。又修三帛：諸侯世子、公之孤、附庸之君所執玄、纁、黃之帛也。又修二生：卿所執羔、大夫所執雁也。又修一死：士所執雉也。自“五玉”至於“一死”，皆蒙上“修”文，總言所用。玉、帛、生、死皆為贄以見天子也。其贄之內，如五玉之器，禮終乃復還之。其帛與生、死則不還也。東嶽禮畢，即向衡山，五月南巡守，至於南嶽之下，柴望以下一如岱宗之禮。南嶽禮畢，即向華山，八月西巡守，至於西嶽之下，其禮如初時，如岱宗所行。西嶽禮畢，即向恆山。朔，北也。十有一月北巡守，至於北嶽之下，一如西嶽之禮。巡守既周，乃歸京師。藝，文也。至於文祖之廟，用特牛之牲設祭以告巡守歸至也。從是以後每五載一巡守，其巡守之年，諸侯群后四方各朝天子於方岳之下。其朝之時，各使自陳進其所以治化之言。天子明試其言，以考其功，功成有驗，則賜之車服，以表顯其有功，能用事。 \par}

\textcolor{red}{肇十}有二州，\footnote{肇，始也。禹治水之後，舜分冀州為幽州、幷州，分青州為營州，始置十二州。肇音兆。十有二州，謂冀、兗、青、徐、荊、楊、豫、梁、雍、並、幽、營也。}封十有二山，濬川。\footnote{封，大也。每州之名山殊大之，以為其州之鎮。有流川則深之，使通利。濬，荀俊反。}

{\noindent\zhuan\zihao{6}\fzbyks 傳“肇始”至“二州”。正義曰：“肇，始”，\CJKunderwave{釋詁}文。\CJKunderwave{禹貢}治水之時，猶為九州，今始為十二州，知“禹治水之後”也。禹之治水，通鯀九載，為作十有三載，則舜攝位元年，九州始畢。當是二年之後，以境界太遠，始別置之。知“分冀州為幽州、幷州”者，以王者廢置，理必相沿。\CJKunderwave{周禮·職方氏}九州之名有幽、並，無徐、梁。周立州名必因於古，知舜時當有幽、並。\CJKunderwave{職方}幽、並山川於\CJKunderwave{禹貢}皆冀州之域，知分冀州之域為之也。\CJKunderwave{爾雅·釋地}九州之名於\CJKunderwave{禹貢}無樑、青，而有幽、營，雲“燕曰幽州，齊曰營州”。孫炎以\CJKunderwave{爾雅}之文與\CJKunderwave{職方}、\CJKunderwave{禹貢}並皆不同，疑是殷制。則營州亦有所因，知舜時亦有營州。齊即青州之地，知分青州為之。於此居攝之時，始置十有二州，蓋終舜之世常然。宣三年\CJKunderwave{左傳}云：“昔夏之方有德也，貢金九牧。”則禹登王位，還置九州，其名蓋如\CJKunderwave{禹貢}，其境界不可知也。 \par}

{\noindent\zhuan\zihao{6}\fzbyks 傳“封大”至“通利”。正義曰：\CJKunderwave{釋詁}云：“冢，大也。”舍人曰：“冢，封之大也。”定四年\CJKunderwave{左傳}雲“封豕長蛇”，相對是“封”為大也。\CJKunderwave{周禮·職方氏}每州皆雲“其山鎮曰某山”，揚州會稽，荊州衡山，豫州華山，雍州吳山，冀州霍山，幷州恆山，幽州醫無閭，青州沂山，兗州岱山，是周時九州之內最大之山。舜時十有二山，事亦然也。州內雖有多山，取其最高大者，以為其州之鎮，特舉其名，是殊大之也。其有川，無大無小，皆當深之，故云“濬川”，有“流川則深之，使通利也。”\CJKunderwave{職方氏}每州皆雲其川、其浸，亦舉其州內大川，但令小大俱通，不復舉其大者，故直雲濬之而已。 \par}

象以典刑，\footnote{象，法也。法用常刑，用不越法。}流宥五刑，\footnote{宥，寬也。以流放之法寬五刑。宥音又，馬云：“宥，二宥也。”}鞭作官刑，\footnote{鞭以作為治官事之刑。}撲作教刑，\footnote{撲，榎楚也。不勤道業則撻之。撲，普卜反，徐敷卜反。榎，皆雅反。}金作贖刑。\footnote{金，黃金。誤而入刑，出金以贖罪。○贖，石欲反，徐音樹。}

{\noindent\zhuan\zihao{6}\fzbyks 傳“象法”至“越法”。正義曰：\CJKunderwave{易·繫辭}云：“象也者，象此者也。”又曰：“天垂象，聖人則之。”是“象”為仿法，故為法也。五刑雖有常法，所犯未必當條，皆須原其本情，然後斷決。或情有差降，俱被重科；或意有不同，失出失入，皆是違其常法。故令依法用其常刑，用之使不越法也。 \par}

{\noindent\zhuan\zihao{6}\fzbyks 傳“宥寬”至“五刑”。正義曰：“宥，寬”，\CJKunderwave{周語}文，“流”謂徙之遠方；“放”，使生活；以流放之法寬縱五刑也。此惟解以流寬之刑，而不解宥寬之意。\CJKunderline{鄭玄}云：“其輕者或流放之，四罪是也。”王肅云：“謂君不忍刑殺，宥之以遠方。”然則知此是據狀合刑，而情差可恕，全赦則太輕，致刑即太重，不忍依例刑殺，故完全其體，宥之遠方。應刑不刑，是寬縱之也。上言“典刑”，此言“五刑”者，其法是常，其數則五，“象以典刑”謂其刑之也，“流宥五刑”謂其遠縱之也。“流”言“五刑”，則“典刑”亦五，其文互以相見。王肅云：“言宥五刑，則正五刑見矣。”是言二文相通之意也。“典刑”是其身，“流宥”離其鄉，流放致罪為輕，比鞭為重，故次“典刑”之下。先言“流宥”，鞭撲雖輕，猶虧其體，比於出金贖罪又為輕，且\CJKunderwave{呂刑}五罰雖主贖五刑，其鞭撲之罪亦容輸贖，故後言之。此正刑五與流宥鞭撲俱有常法，“典”字可以統之，故發首言“典刑”也。 \par}

{\noindent\zhuan\zihao{6}\fzbyks 傳“以鞭”至“之刑”。正義曰：此有鞭刑，則用鞭久矣。\CJKunderwave{周禮·滌狼氏}：“誓大夫曰，敢不關，鞭五百。”\CJKunderwave{左傳}有鞭徒人費、圉人犖是也，子玉使鞭七人，衛侯鞭師曹三百，日來亦皆施用。大隨造律，方使廢之。“治官事之刑”者，言若於官事不治則鞭之，蓋量狀加之，未必有定數也。 \par}

{\noindent\zhuan\zihao{6}\fzbyks 傳“撲榎”至“撻之”。正義曰：\CJKunderwave{學記}云：“榎楚二物，以收其威。”\CJKunderline{鄭玄}云：“榎，槄也。楚，荊也。二物可以撲撻犯禮者。”知“撲”是榎楚也。既言“以收其威”，知“不勤道業則撻之”。\CJKunderwave{益稷}云：“撻以記之。”又\CJKunderwave{大射}、\CJKunderwave{鄉射}皆雲司馬搢撲。則撲亦官刑，惟言“作教刑”者，官刑鞭撲俱用，教刑惟撲而已，故屬撲於教。其實官刑亦當用撲，蓋重者鞭之，輕者撻之。 \par}

{\noindent\zhuan\zihao{6}\fzbyks 傳“金黃”至“贖罪”。正義曰：此以“金”為黃金。\CJKunderwave{呂刑}“其罰百鍰”，傳為“黃鐵”。俱是贖罪而金鐵不同者，古之金銀銅鐵總號為金，別之四名耳。\CJKunderwave{釋器}云：“黃金謂之蕩，白金謂之銀。”是黃金白銀俱名金也。\CJKunderwave{周禮·考工記}攻金之工築氏為削，冶氏為殺矢，鳧氏為鍾，㮚氏為量，段氏為鎛，桃氏為劍，其所為者有銅，有鐵，是銅鐵俱名為金，則鐵名亦包銅矣。此傳“黃金”、\CJKunderwave{呂刑}“黃鐵”，皆是今之銅也。古之贖罪者皆用銅，漢始改用黃金，但少其斤兩，令與銅相敵。故\CJKunderline{鄭玄}駁\CJKunderwave{異義}言：“贖死罪千鍰，鍰六兩大半兩，為四百一十六斤十兩六半兩銅，與今贖死罪金三斤為價相依附。”是古贖罪皆用銅也。實謂銅而謂之金、鐵，知傳之所言謂銅為金、鐵耳。漢及後魏贖罪皆用黃金，後魏以金難得，合金一兩收絹十匹。今律乃復依古，死罪贖銅一百二十斤，於古稱為三百六十斤。孔以鍰為六兩，計千鍰為三百七十五斤，今贖輕於古也。誤而入罪，出金以贖，即律“過失殺傷人，各依其狀以贖論”是也。\CJKunderwave{呂刑}所言“疑赦”乃罰者，即今律“疑罪各從其實，以贖論”是也。疑謂虛實之證等，是非之理均，或事涉疑似，旁無證見，或雖有證見，事非疑似，如此之類，言皆為疑罪。疑而罰贖，\CJKunderwave{呂刑}已明言。誤而輸贖，於文不顯，故此傳指言誤而入罪以解此“贖”。鞭撲加於人身，可雲“撲作教刑”，金非加人之物，而言“金作贖刑”，出金之與受撲俱是人之所患，故得指其所出，以為刑名。 \par}

眚災肆赦，怙終賊刑。\footnote{眚，過。災，害。肆，緩。賊，殺也。過而有害，當緩赦之。怙奸自終，當刑殺之。眚，所景反。怙音戶。}欽哉，欽哉，惟刑之恤哉！\footnote{舜陳典刑之義，敕天下使敬之，憂欲得中。恤，峻律反，憂也。}

{\noindent\zhuan\zihao{6}\fzbyks 傳“眚過”至“殺之”。正義曰：\CJKunderwave{春秋}言“肆眚”者，皆謂緩縱過失之人，是“肆”爰緩也，“眚”爰過也。\CJKunderwave{公羊傳}雲“害物曰災”，是為害也。宣二年\CJKunderwave{左傳}晉侯殺趙盾，“使鉏麑賊之”，是“賊”為殺也。此經二句承上“典刑”之下，總言用刑之要。過而有害，雖據狀合罪，而原心非故，如此者當緩赦之。小則恕之，大則宥之，上言“流宥”、“贖刑”是也。怙恃奸詐，欺罔時人，以此自終，無心改悔，如此者當刑殺之。小者刑之，大者殺之，上言“典刑”及“鞭”、“撲”皆是也。經言“賊刑”，傳雲“刑殺”，不順經文者，隨便言之。 \par}

{\noindent\zhuan\zihao{6}\fzbyks 傳“舜陳”至“得中”。正義曰：此經二句，舜之言也。不言“舜曰”，以可知而略之。舜既制此典刑，又陳典刑之義，以敕天下百官，使敬之哉，敬之哉，惟刑之憂哉。憂念此刑，恐有濫失，欲使得中也。 \par}

流共工於幽洲，\footnote{象恭滔天，足以惑世，故流放之。幽洲，北裔。水中可居者曰州。共音恭。\CJKunderwave{左傳}：“少皞氏有不才子，毀信廢忠，崇飾惡言，靖僣庸回，服讒搜慝，以誣盛德，天下之民謂之窮奇。”杜預云：“即共工。”裔，以制反。}放驩兜於崇山，\footnote{黨於共工，罪惡同。崇山，南裔。驩，呼端反。兜，丁侯反。\CJKunderwave{左傳}：“帝鴻氏有不才子，掩義隱賊，好行兇德，醜類惡物，頑嚚不友，是與比周，天下之民謂之渾敦。”杜預云：“即驩兜也。帝鴻，黃帝也。”}竄三苗於三危，\footnote{三苗，國名。縉雲氏之後，為諸侯，號饕餮。三危，西裔。竄，七亂反。三苗，馬、王云：“國名也。縉雲氏之後，為諸侯，蓋饕餮也。”\CJKunderwave{左傳}：“縉雲氏有不才子，貪於飲食，冒於貨賄，侵欲崇侈，不可盈厭，聚斂積實，不知紀極，不念孤寡，不恤窮匱，天下之民以比三兇，謂之饕餮。”杜預云：“縉云，黃帝時官名，非帝子孫，故以比三兇也。貪財曰饕，貪食曰餮。”縉音晉。饕，土刀反。餮，他節反。}殛鯀於羽山，\footnote{方命圮族，績用不成，殛竄放流，皆誅也。異其文，述作之體。羽山，東裔，在海中。殛，紀力反。鯀，故本反。\CJKunderwave{左傳}：“顓頊氏有不才子，不可教訓，不知話言，告之則頑，舍之則嚚，傲狼明德，以亂天常，天下之民謂之檮杌。”杜預云：“即鯀也。檮杌，兇頑無儔匹之貌。”}四罪而天下\textcolor{red}{咸服}。\footnote{皆服舜用刑當其罪，故作者先敘典刑而連引四罪，明皆徵用所行，於此總見之。}

{\noindent\zhuan\zihao{6}\fzbyks 傳“象恭”至“曰洲”。正義曰：\CJKunderwave{堯典}言共工之行云：“靜言庸違，象恭滔天。”言貌象恭敬，傲狠漫天，足以疑惑世人，故流放也。\CJKunderwave{左傳}說此事言“投諸四裔”。\CJKunderwave{釋地}雲“燕曰幽州”，知“北裔”也。“水中可居者曰洲”，\CJKunderwave{釋水}文。李巡曰：“四方有水，中央高，獨可居，故曰洲。”天地之勢，四邊有水，鄒衍書說“九州之外有瀛海環之”，是九州居水內，故以州為名，共在一洲之上，分之為九耳。州取水內為名，故引\CJKunderwave{爾雅}解“州”也。“投之四裔”，“裔”訓遠也，當在九州之外，而言“於幽州”者，在州境之北邊也。\CJKunderwave{禹貢}羽山在徐州，三危在雍州，故知北裔在幽州。下三者所居皆言山名，此共工所處不近大山，故舉州言之。此流四凶在治水前，於時未作十有二州，則無幽州之名，而云“幽州”者，史據後定言之。 \par}

{\noindent\zhuan\zihao{6}\fzbyks 傳“黨於”至“南裔”。正義曰：共工象恭滔天而驩兜薦之，是“黨於共工，罪惡同”，故放之也。\CJKunderwave{左傳}說此事云：“流四凶族，投諸四裔。”則四方方各有一人，幽州在北裔，雍州三危在西裔，徐州羽山在東裔，三方既明，知崇山在南裔也。\CJKunderwave{禹貢}無崇山，不知其處，蓋在衡嶺之南也。 \par}

{\noindent\zhuan\zihao{6}\fzbyks 傳“三苗”至“西裔”。正義曰：昭元年\CJKunderwave{左傳}說自古諸侯不用王命者，“虞有三苗，夏有觀扈”，知三苗是國，其國以三苗為名，非三國也。杜預言“三苗地闕，不知其處”。三兇皆是王臣，則三苗亦應是諸夏之國入仕王朝者也。文十八年\CJKunderwave{左傳}言：“縉雲氏有不才子，貪於飲食，冒於貨賄，侵欲崇侈，不可盈厭，聚斂積實，不知紀極，不分孤寡，不恤窮匱天下之民以比三兇，謂之饕餮。”即此三苗是也。知其然者，以\CJKunderwave{左傳}說此事言：“舜臣堯，流四凶族渾敦、窮奇、檮杌、饕餮，投諸四裔，以御螭魅。”謂此驩兜、共工、三苗與鯀也。雖知彼言四凶，此等四人，但名不同，莫知孰是，惟當驗其行跡，以別其人。\CJKunderwave{左傳}說窮奇之行雲“靖譖庸回”，\CJKunderwave{堯典}言共工之行雲“靜言庸違”，其事既同，知窮奇是共工也。\CJKunderwave{左傳}說渾敦之行雲“醜類惡物，是與比周”，\CJKunderwave{堯典}言驩兜薦舉共工，與惡比周，知渾敦是驩兜也。\CJKunderwave{左傳}說檮杌之行言“不可教訓，不知話言，傲狠明德，以亂天常”，\CJKunderwave{堯典}言鯀之行雲“咈哉，方命圮族”，其事既同，知檮杌是鯀也。惟三苗之行\CJKunderwave{堯典}無文，\CJKunderline{鄭玄}具引\CJKunderwave{左傳}之文乃云：“命驩兜舉共工，則驩兜為渾敦也，共工為窮奇也，鯀為檮杌也，而三苗為饕餮亦可知。”是先儒以書傳相考，知三苗是饕餮也。\CJKunderwave{禹貢}雍州言“三危既宅，三苗丕敘”，知三危是西裔也。 \par}

{\noindent\zhuan\zihao{6}\fzbyks 傳“方命”至“海中”。正義曰：“方命圮族”，是其本性；“績用不成”，試而無功；二者俱是其罪，故並言之。\CJKunderwave{釋言}云：“殛，誅也。”傳稱流四凶族者，皆是流而謂之“殛竄放流，皆誅”者，流者移其居處，若水流然，罪之正名，故先言也。放者使之自活，竄者投棄之名，殛者誅責之稱，俱是流徙，異其文，述作之體也。四者之次，蓋以罪重者先。共工滔天，為罪之最大。驩兜與之同惡，故以次之。\CJKunderwave{祭法}以鯀障洪水，故列諸祀典，功雖不就，為罪最輕，故後言之。\CJKunderwave{禹貢}徐州雲“蒙羽其藝”，是羽山為東裔也。\CJKunderwave{漢書·地理志}羽山在東海郡祝其縣西南，海水漸及，故言“在海中”也。 \par}

{\noindent\zhuan\zihao{6}\fzbyks 傳“皆服”至“見之”。正義曰：此四罪者徵用之初即流之也，舜以微賤超升上宰，初來之時，天下未服，既行四罪，故天下皆服舜用刑得當其罪也。自“象以典刑”以下，徵用而即行之，於此居攝之後，追論成功之狀。故作者先敘典刑，言舜重刑之事，而連引四罪，述其刑當之驗，明此諸事皆是徵用之時所行，於此總見之也。知此等諸事皆“徵用所行”者，\CJKunderwave{洪範}雲“鯀則殛死，禹乃嗣興”，僖三十三年\CJKunderwave{左傳}雲“舜之罪也殛鯀，其舉也興禹”，襄二十一年\CJKunderwave{左傳}雲“鯀殛而禹興”，此三者皆言殛鯀而後用禹，為治水是徵用時事，四罪在治水之前，明是“徵用所行”也。又下雲禹讓稷、契、皋陶，帝因追美三人之功，所言稷播百穀、契敷五教、皋陶作士皆是徵用時事，皋陶所行“五刑有服”、“五流有宅”即是“象以典刑”、“流宥五刑”，此為徵用時事足可明矣。而\CJKunderline{鄭玄}以為“禹治水事畢，乃流四凶”。故王肅難鄭言：“若待禹治水功成，而後以鯀為無功殛之，是為舜用人子之功，而流放其父，則禹之勤勞適足使父致殛，為舜失五典克從之義，禹陷三千莫大之罪，進退無據，亦甚迂哉！” \par}

{\noindent\shu\zihao{5}\fzkt “肇十”至“咸服”。正義曰：史言舜既攝位，出行巡守，復分置州域，重慎刑罰。於禹治水後，始分置十有二州，每州以一大山為鎮，殊大者十有二山。深其州內之川，使水通利。又留意於民，詳其罪罰，依法用其常刑，使罪各當，刑不越法。用流放之法寬宥五刑。五刑雖有犯者，或以恩減降，不使身服其罪，所以流放宥之。五刑之外，更有鞭作治官事之刑；有撲作師儒教訓之刑；其有意善功惡，則令出金贖罪之刑；若過誤為害，原情非故者，則緩縱而赦放之；若怙恃奸詐，終行不改者，則賊殺而刑罪之。舜慎刑如此，又設言以誡百官曰：“敬之哉！敬之哉！推此刑罰之事最須憂念之哉！”令勤念刑罰，不使枉濫也。又言舜非於攝位之後，方始重慎刑罪，初於登用之日即用刑當其罪，流徙共工於北裔之幽州，放逐驩兜於南裔之崇山，竄三苗於西裔之三危，誅殛伯鯀於東裔之羽山。行此四罪，各得其實，而天下皆服從之。 \par}

\textcolor{red}{二十}有八載，帝乃殂落。\footnote{殂落，死也。堯年十六即位，七十載求禪，試舜三載，自正月上日至崩二十八載，堯死壽一百一十七歲。殂，才枯反。}百姓如喪考妣，\footnote{考妣，父母。言百官感德思慕。喪如字，又息浪反。妣，必履反，父曰考，母曰妣。}三載，四海遏密\textcolor{red}{八音}。\footnote{遏，絕。密，靜也。八音，金、石、絲、竹、匏、土、革、木。四夷絕音三年，則華夏可知。言盛德恩化所及者遠。遏，安葛反，或音謁。八音謂金，鍾也；石，磬也；絲，琴瑟也；竹，篪笛也；匏，笙也；土，壎也；革，鼓也；木，柷敔也。匏，白交反。}

{\noindent\zhuan\zihao{6}\fzbyks 傳“殂落”至“七歲”。正義曰：“殂落，死也”，\CJKunderwave{釋詁}文。李巡曰：“殂落，堯死之稱。”郭璞曰：“古死尊卑同稱。故\CJKunderwave{書}堯曰‘殂落’，舜曰‘陟方乃死’。”謂之“殂落”者，蓋“殂”為往也，言人命盡而往；“落”者若草木葉落也。堯以十六即位，明年乃為元年。七十載求禪，求禪之時八十六也。試舜三年，自正月上日至崩二十八載，總計其數，凡壽一百一十七歲。案\CJKunderwave{堯典}求禪之年即得舜而試之，求禪試舜共在一年也。更得二年，即為歷試三年，故下傳雲“歷試二年”。與攝位二十八年，合得為“三十在位”。故王肅云：“徵用三載，其一在徵用之年，其餘二載，與攝位二十八年凡三十歲也。”故孔傳云：“歷試二年。”明其一年在徵用之限。以此計之，淮有一百一十六歲，不得有七，蓋誤為七也。 \par}

{\noindent\zhuan\zihao{6}\fzbyks 傳“考妣”至“思慕”。正義曰：\CJKunderwave{曲禮}云：“生曰父母，死曰考妣。”\CJKunderline{鄭玄}云：“考，成也，言其德行之成也。妣之言媲也，媲於考也。”\CJKunderwave{喪服}為父為君，同服斬衰。\CJKunderwave{檀弓}說事君之禮云：“服勤至死，方喪三年。”\CJKunderline{鄭玄}云：“方喪資於事父，凡此以義為制。”義重則恩輕，其情異於父。“如喪考妣”言百官感德，情同父母，思慕深也。諸經傳言“百姓”或為百官，或為萬民，知此“百姓”是百官者，以\CJKunderwave{喪服}庶民為天子齊衰三月，畿外之民無服，不得如考妣，故知百官也。 \par}

{\noindent\zhuan\zihao{6}\fzbyks 傳“遏絕”至“者遠”。正義曰：“密，靜”，\CJKunderwave{釋詁}文。“遏”，止絕之義，故為絕也。\CJKunderwave{周禮·太師}云：“播之以八音：金、石、土、革、絲、木、匏、竹。”鄭云：“金，鍾鎛也；石，磬也；土，壎也；革，鼓鼗也；絲，琴瑟也；木，柷敔也；匏，笙也；竹，管簫也。”傳言“八音”與彼次不同者，隨便言耳。\CJKunderwave{釋地}云：“九夷八狄七戎六蠻謂之四海。”夷狄尚絕音三年，則華夏內國可知也。\CJKunderwave{喪服}諸侯之大夫為天子正服穗衰，既葬除之。今能使四夷三載絕音，言堯有盛德，恩化所及遠也。 \par}

{\noindent\shu\zihao{5}\fzkt “二十”至“八音”。正義曰：舜受終之後，攝天子之事二十有八載，帝堯乃死。百官感德思慕，如喪考妣。三載之內，四海之人，蠻夷戎狄皆絕靜八音而不復作樂。是堯盛德恩化所及者遠也。 \par}

\textcolor{red}{月正}元日，舜格於文祖，\footnote{月正，正月。元日，上日也。舜服堯喪三年畢，將即政，故復至文祖廟告。復，扶又反。}詢於四嶽，闢四門，\footnote{詢，謀也。謀政治於四嶽，開闢四方之門未開者，廣致眾賢。闢，婢亦反，徐甫亦反。}明四目，達四聰。\footnote{廣視聽於四方，使天下無壅塞。}

{\noindent\zhuan\zihao{6}\fzbyks 傳“月正”至“廟告”。正義曰：“正”訓長也，“月正”言月之最長，正月長於諸月，“月正”還是正月也。上日，日之最上；元日，日之最長，“元日”還是上日。王肅云：“月正元日，猶言正月上日。”變文耳。\CJKunderwave{禮}雲“令月吉日”，又變文言“吉月令辰”，此之類也。知“舜服堯喪三年畢，將即政”者，以堯存且攝其位，堯崩謙而不居。\CJKunderwave{孟子}云：“堯崩，三年喪畢，舜避丹朱於南河之南。天下諸侯朝覲者不之堯子而之舜，獄訟者不之堯子而之舜，謳歌者不之堯子而謳歌舜。曰‘天也。’然後之中國踐天子位。”既言然矣，此文又承“三載”之下，故知舜服堯喪三年畢，將欲即政。“復至文祖廟告”，前以攝位告，今以即政告也。此猶是堯之文祖，自此以後舜當自立文祖之廟，堯之文祖當遷於丹朱之國也。 \par}

{\noindent\zhuan\zihao{6}\fzbyks 傳“詢謀”至“眾賢”。正義曰：“詢，謀”，\CJKunderwave{釋詁}文。“闢”訓開，開四方之門，謂開仕路，引賢人也。\CJKunderwave{論語}云：“從我於陳蔡者，皆不及門也。”門者行之所由，故以門言仕路。以堯舜之聖，求賢久矣，今更言開門，是開“其未開”者，謂多設取士之科，以此廣致眾賢也。 \par}

{\noindent\zhuan\zihao{6}\fzbyks 傳“廣視”至“壅塞”。正義曰：“聰”謂耳聞之也。既雲“明四目”不雲“聰四耳”者，目視苦其不明，耳聰貴其及遠，“明”謂所見博，“達”謂聽至遠，二者互以相見。故傳總申其意“廣視聽於四方，使天下無壅塞”。天子之聞見在下，必由近臣四嶽親近之官，故與謀此事也。 \par}

諮十有二牧，曰：“食哉，惟時！\footnote{諮亦謀也。所重在於民食，惟當敬授民時。}柔遠能邇，惇德允元，\footnote{柔，安。邇，近。敦，厚也。元，善之長。言當安遠，乃能安近。厚行德信，使足長善。惇音敦。長，張丈反，下同。}而難任人，蠻夷\textcolor{red}{率服}。”\footnote{任，佞。難，拒也。佞人斥遠之，則忠信昭於四夷，皆相率而來服。難音乃旦反。任音壬，又音而鴆反。}

{\noindent\zhuan\zihao{6}\fzbyks 傳“諮亦”至“民時”。正義曰：“諮，謀”，\CJKunderwave{釋詁}文。以上“帝曰，諮”，上連“帝曰”，故為諮嗟，此則上有“詢於四嶽”，言“諮十有二牧”，故為謀也。立君所以牧民，民生在於粒食，是君之所重。\CJKunderwave{論語}雲“所重民食”，謂年穀也。種殖收斂，及時乃獲，故“惟當敬授民時”。 \par}

{\noindent\zhuan\zihao{6}\fzbyks 傳“柔安”至“長善”。正義曰：“柔，安”、“邇，近”、“惇，厚”，皆\CJKunderwave{釋詁}文。“元，善之長”，\CJKunderwave{易}文言也。安近不能安遠，遠人或來擾亂，雖欲安近，近亦不安。人君為政，若其不能安近，但戒使之柔遠，故能安近。言當安彼遠人，乃能安近。欲令遠言皆安也。王肅云：“能安遠者先能安近。”知不然者，以牧在遠方，故據遠言之。“惇德”者，令人君厚行德也。“允元”者，信使足為長善也。言人君厚行德之與信，使足為善長，民必效之為善而行也。 \par}

{\noindent\zhuan\zihao{6}\fzbyks 傳“任佞”至“來服”。正義曰：“任，佞”，\CJKunderwave{釋詁}文。孫炎云：“似可任之佞也。”\CJKunderwave{論語}說為邦之法雲“遠佞人”，“佞人殆”，故以難距佞人為“斥遠之”，令不幹朝政。朝無佞人，則“忠信昭於四夷，皆相率而來服”也。舉蠻夷而戎狄亦見矣。 \par}

{\noindent\shu\zihao{5}\fzkt “月正”至“率服”。正義曰：自此已下言舜真為天子，命百官授職之事。舜既除堯喪，以明年之月正元日，舜至於文祖之廟，告己將即正位為天子也。告廟既訖，乃謀政治於四嶽之官。所謀開四方之門，大為仕路致眾賢也。明四方之目，使為己遠視四方也。達四方之聰，使為己遠聽聞四方也。恐遠方有所擁塞，令為己悉聞見之。既謀於四嶽，又別敕州牧，諮十有二牧曰：“人君最所重者，在於民之食哉！惟當敬授民之天時，無失其農要。為政務在安民，當安彼遠人，則能安近人耳。遠人不安，則近亦不安。”欲令遠近皆安之也。“又當厚行德信，而使足為善長”。欲令諸侯皆厚行其德，為民之師長。“而難拒佞人，斥遠之，使不幹朝政，如是則誠信昭於四夷，自然蠻夷皆相率而來服也”。 \par}

\textcolor{red}{舜曰}：“諮！四嶽，有能奮庸熙帝之載，\footnote{奮，起。庸，功。載，事也。訪群臣有能起發其功，廣堯之事者。言“舜曰”以別堯。奮，弗運反。}使宅百揆，亮採惠疇？”\footnote{亮，信。惠，順也。求其人使居百揆之官，信立其功，順其事者誰乎？}僉曰：“伯禹作司空。”\footnote{四嶽同辭而對，禹代鯀為宗伯，入為天子司空。治洪水有成功，言可用之。}

{\noindent\zhuan\zihao{6}\fzbyks 傳“奮起”至“別堯”。正義曰：“奮”是起動之意，故為起也。\CJKunderwave{釋詁}云：“庸，勞也。”勞亦功也。\CJKunderline{鄭玄}云：“載，行也。”王肅云：“載，成也。”孔以“載”為事也，各自以意訓耳。舜受堯禪，當繼行其道。行之在於任臣，百揆臣之最貴，求能起發其功，廣大帝堯之事者，欲任之。舜既即位，可以稱帝，而言“舜曰”者，承堯事下，言“舜曰”以別堯，於此一別，以下稱帝也。 \par}

{\noindent\zhuan\zihao{6}\fzbyks 傳“亮信”至“誰乎”。正義曰：“亮，信”，\CJKunderwave{釋詁}文。“惠，順”，\CJKunderwave{釋言}文。上雲舜“納於百揆”，“百揆”是官名，故求其人，使居百揆之官。居官則當信立其功，能順其事者誰乎？此官任重，當統群職繼堯之功，故歷言所順而後始問誰乎，異於餘官先言“疇”也。 \par}

{\noindent\zhuan\zihao{6}\fzbyks 傳“四嶽”至“用之”。正義曰：“僉”訓為皆，故云“四嶽皆同辭而對”也。\CJKunderwave{國語}云：“有崇伯鯀，堯殛之於羽山。”賈逵云：“崇，國名。伯，爵也。”禹代鯀為崇伯，入為天子司空，以其伯爵，故稱“伯禹”。言人之賢而舉其為官，知禹“治洪水自成功，言可用”也。 \par}

帝曰：“俞，諮！禹，汝平水土，惟時懋哉！”\footnote{然其所舉，稱禹前功以命之。懋，勉也。惟居是百揆，勉行之。俞，以朱反。懋音茂，王云：“勉也。”馬云：“美也。”}禹拜稽首，讓於稷、契暨皋陶。\footnote{居稷官者棄也。契、皋陶，二臣名。稽首，首至地。稽音啟。稽首，首至地，臣事君之禮。契，息列反。陶音遙。}帝曰：“俞，汝\textcolor{red}{往哉}！”\footnote{然其所推之賢，不許其讓，敕使往宅百揆。}

{\noindent\zhuan\zihao{6}\fzbyks 傳“然其”至“行之”。正義曰：禹平水土，往前之事，嫌其今覆命之令平水土，故云“稱禹前功以命之”。“懋，勉”，\CJKunderwave{釋詁}文。 \par}

{\noindent\zhuan\zihao{6}\fzbyks 傳“居稷”至“首至地”。正義曰：下文帝述三人，遂變“稷”為“棄”，故解之“居稷官者棄也”。獨稱“官”者，出自禹意耳，不必著義。鄭云：“時天下賴后稷之功，故以官名通稱。”或當然也。經因“稷、契”名單，共文言“暨皋陶”，為文勢耳。三人為此次者，蓋以官尊卑為先後也。\CJKunderwave{周禮·太祝}：“辨九拜，一曰稽首。”稽首為敬之極，故為“首至地”。稽首是拜內之別名，禹拜乃稽首，故云“拜稽首”也。 \par}

{\noindent\shu\zihao{5}\fzkt “舜曰”至“往哉”。正義曰：舜本以百揆攝位，今既即政，故求置其官。曰：“諮嗟！四嶽等，汝於群臣之內，有能起發其功，廣大帝堯之事者，我欲使之居百揆之官。在官而信立其功，於事能順者，其是唯乎？”四嶽皆曰：“伯禹作司空，有成功，惟此人可用。”帝曰：“然。”然其所舉得人也。乃諮嗟敕禹：“汝本平水土，實有成功，惟當居是百揆而勉力行哉！”禹拜稽首，讓於稷、契與皋陶。帝曰：“然。”然其所讓實賢也。“汝但往居此職”。不許其讓也。 \par}

\textcolor{red}{帝曰}：“棄，黎民阻飢，汝后稷，播時\textcolor{red}{百穀}。”\footnote{阻，難。播，布也。眾人之難在於飢，汝后稷，布種是百穀以濟之。美其前功以勉之。阻，莊呂反，王云：“難也。”播，波左反。}

{\noindent\zhuan\zihao{6}\fzbyks 傳“阻難”至“勉之”。正義曰：“阻，難”，\CJKunderwave{釋詁}文。“播”是分散之義，故為布也。王肅云：“播，敷也。”堯遭洪水，民不粒食，故眾民之難在於飢也。“稷”是五穀之長，立官主此稷事。“後”訓君也。帝言：“汝君此稷官，布種是百穀以濟救之。”追美其功以勸勉之。上文“讓於稷、契”，\CJKunderwave{益稷}雲“暨稷”\CJKunderwave{呂刑}雲“稷降播種”，\CJKunderwave{國語}雲“稷為天官”。單名為“稷”，尊而君之稱為“后稷”，故\CJKunderwave{詩傳}、\CJKunderwave{孝經}皆以“后稷”為言，非官稱“後”也。 \par}

{\noindent\shu\zihao{5}\fzkt “帝曰棄”至“百穀”。正義曰：帝因禹讓三人而官不轉，各述其功以勸之。帝呼稷曰：“棄，往者洪水之時，眾民之難難在於飢，汝君為此稷之官，教民布種是百穀以濟活之。”言我佑汝功，當勉之。 \par}

\textcolor{red}{帝曰}：“契，百姓不親，五品不遜，\footnote{五品謂五常。遜，順也。}汝作司徒，敬敷五教，\textcolor{red}{在寬}。”\footnote{布五常之教務在寬，所以得人心，亦美其前功。}

{\noindent\zhuan\zihao{6}\fzbyks 傳“五品”至“順也”。正義曰：“品”謂品秩，一家之內尊卑之差，即父母兄弟子是也。教之義慈友恭孝，此事可常行，乃為“五常”耳。傳上雲“五典克從”，即此五品能順。上傳以解\CJKunderwave{五典}為五常，又解此以同之，故云“五品謂五常”。其實五常據教為言，不據品也。“遜，順”，常訓也。不順謂不義、不慈、不友、不恭、不孝也。 \par}

{\noindent\zhuan\zihao{6}\fzbyks 傳“布五”至“前功”。正義曰：文十八年\CJKunderwave{左傳}雲“布五教於四方，父義、母慈、兄友、弟恭、子孝”，是“布五常之教”也。\CJKunderwave{論語}雲“寬則得眾”，故“務在寬，所以得民心”也。治不遜之罪，宜峻法以繩之，而貴其務在寬者，此五品不遜，直是禮教不行，風俗未淳耳，未有殺害之罪，故教之務在於寬。若其不孝不恭，其人至於逆亂而後治之，於事不得寬也。 \par}

{\noindent\shu\zihao{5}\fzkt “帝曰契”至“在寬”。正義曰：帝又呼契曰：“往者天下百姓不相親睦，家內尊卑五品不能和順。汝作司徒之官，謹敬布其五常之教，務在於寬，故使五典克從。是汝之功，宜當勉之。” \par}

\textcolor{red}{帝曰}：“皋陶，蠻夷猾夏，寇賊奸宄，\footnote{猾，亂也。夏，華夏。群行攻劫曰寇，殺人曰賊。在外曰奸，在內曰宄。言無教之致。猾，戶八反。寇，苦豆反。宄音軌。}汝作士。五刑有服，\footnote{士，理官也。五刑，墨、劓、剕、宮、大辟。服，從也。言得輕重之中正。劓，魚器反，截鼻也。剕，扶味反，刖足也。大辟，婢亦反，死刑也。}五服三就。\footnote{既從五刑，謂服罪也。行刑當就三處，大罪於原野，大夫於朝，士於市。處，昌慮反。朝，直遙反。}五流有宅，五宅三居。\footnote{謂不忍加刑，則流放之，若四凶者。五刑之流，各有所居。五居之差，有三等之居，大罪四裔，次九州之外，次千里之外。}惟明\textcolor{red}{克允}。”\footnote{言皋陶能明信五刑，施之遠近，蠻夷猾夏，使咸信服，無敢犯者。因禹讓三臣，故歷述之。}

{\noindent\zhuan\zihao{6}\fzbyks 傳“猾亂”至“之致”。正義曰：“猾”者狡猾相亂，故“猾”為亂也。“夏”訓大也，中國有文章光華，禮義之大。定十年\CJKunderwave{左傳}雲“裔不謀夏，夷不亂華”，是中國為華夏也。“寇”者眾聚為之，賊者殺害之稱，故“群行攻劫曰寇，殺人曰賊”。成十七年\CJKunderwave{左傳}云：“亂在外為奸，在內為宄。”是“在外曰奸，在內曰宄”也。“寇賊奸宄”皆是作亂害物之名也。“蠻夷猾夏”，興兵犯邊，害大，故先言之。“寇賊奸宄”，皆國內之害，小，故後言之。\CJKunderwave{管子}曰：“倉廩實知禮節，衣食足知榮辱，讓生於有餘，爭生於不足。”往者洪水為災，下民飢困，內有寇賊為害，外則四夷犯邊，皆言無教之致也。唐堯之聖，協和萬邦，不應末年，頓至於此，蓋少有其事，辭頗增甚，歸功於人，作與奪之勢耳。 \par}

{\noindent\zhuan\zihao{6}\fzbyks 傳“士理”至“中正”。正義曰：“士”即\CJKunderwave{周禮}司寇之屬，有士師、卿士等，皆以“士”為官名。\CJKunderline{鄭玄}云：“士，察也，主察獄訟之事。”\CJKunderwave{月令}云：“命大理。”昭十四年\CJKunderwave{左傳}云：“叔魚攝理。”是謂獄官為理官也。準\CJKunderwave{呂刑}文，知五刑謂墨、劓、剕、宮、大辟也。人心服罪是順從之義，故為從也。所以服者，言得輕重之中正也。\CJKunderwave{呂刑}雲“咸庶中正”是也。 \par}

{\noindent\zhuan\zihao{6}\fzbyks 傳“既從”至“於市”。正義曰：經言“五服”，謂皋陶所斷五刑皆服其罪，傳既訓“服”為從，故云“既從五刑謂服罪也”。“行刑當就三處”，惟謂大辟罪耳。\CJKunderwave{魯語}云：“刑五而已，無有隱者。大刑用甲兵，次刑斧鉞，中刑刀鋸，其次鑽筰，薄刑鞭撲，以威民。故大者陳之原野，小者致之市朝，五刑三次，是無隱也。”孔用彼為說，故以“三就”為原野與朝、市也。\CJKunderwave{國語}賈逵注云：“用兵甲者，諸侯逆命，征討之刑也。大夫已上於朝，士已下於市。”傳雖不言“已上、已下”，為義亦當然也。\CJKunderwave{國語}雲五刑者，謂甲兵也，斧鉞也，刀鋸也，鑽筰也，鞭撲也，與\CJKunderwave{呂刑}之五刑異也。所言“三次”即此“三就”是也。惟死罪當分就處所，其墨、劓、剕、官無常處可就也。馬、鄭、王三家皆以“三就為原野也、市朝也、甸師氏也”。案刑于甸師氏者，王之同族，刑于隱者，不與國人，慮兄弟耳，非所刑之正處。此言正刑，不當數甸師也。又市、朝異所，不得合以為一，且皆\CJKunderwave{國語}之文，其義不可通也。 \par}

{\noindent\zhuan\zihao{6}\fzbyks 傳“謂不”至“之外”。正義曰：此“五流有宅”即“流宥五刑”也。當在五刑而流放之，故知謂“不忍加刑，則流放之，若四凶”也。\CJKunderline{鄭玄}云：“舜不刑此四人者，以為堯臣，不忍刑之。”王肅云：“謂在八議之闢，君不忍殺，宥之以遠。”八議者，\CJKunderwave{周禮·小司寇}所云議親、議故、議賢、議能、議貴、議賓、議勤是也。以君恩不忍殺，罪重不可全赦，故流之也。“五刑之流，各有所居”，謂徙置有處也。“五居之差，有三等之居”，量其罪狀為遠近之差也。四裔最遠，在四海之表，故“大罪四裔”，謂不犯死罪也。故\CJKunderwave{周禮·調人職}雲“父之仇，闢諸海外”，即與“四裔”為一也。“次九州之外”，即\CJKunderwave{王制}雲入學不率教者，“屏之遠方，西方曰僰，東方曰寄”，注云“逼寄於夷狄也”，與此“九州之外”同也。“次千里之外”者，即\CJKunderwave{調人職}雲“兄弟之仇，闢諸千里之外”也。\CJKunderwave{立政}雲“中國之外”，不同者，言“中國”者，據罪人所居之國定千里也。據其遠近，其實一也。\CJKunderwave{周禮}與\CJKunderwave{王制}既有三處之別，故約以為言。\CJKunderline{鄭玄}云：“三處者，自九州之外至於四海，三分其地，遠近若周之夷、鎮、蕃也。”然罪有輕重不同，豈五百里之校乎？不可從也。 \par}

{\noindent\zhuan\zihao{6}\fzbyks 傳“言皋”至“述之”。正義曰：“惟明”謂皋陶之明，“克允”謂受罪者信服。故王肅云：“惟明其罪，能使之信服。”是信施於彼也。但彼人信服，由皋陶有信，故傳言：“皋陶能明信五刑，施之遠近蠻夷，使咸信服。”主言信者，見其皋陶有信，故彼信之也。 \par}

{\noindent\shu\zihao{5}\fzkt “帝曰皋陶”至“克允”。正義曰：帝呼皋陶曰：“往者蠻夷戎狄猾亂華夏，又有強寇劫賊外奸內宄者，為害甚大。汝作士官治之，皆能審得其情，致之五刑之罪，受罪者皆有服從之心。”言輕重得中，悉無怨恨也。“五刑有服從者，於三處就而殺之。其有不忍刑其身者，則斷為五刑而流放之。五刑之流，各有所居處。五刑所居，於三處居之。所以輕重罪得其宜，受罪無怨者，惟汝識見之明，能使之信服，故奸邪之人無敢更犯。是汝之功，宜當勉之”。因禹之讓，以次誡之。 \par}

帝曰：“疇若予工？”僉曰：“垂哉！”\footnote{問：“誰能順我百工事者？”朝臣舉垂。垂，臣名。垂如字，徐音睡。}帝曰：“俞，諮！垂，汝共工。”\footnote{共謂供其職事。共音恭。}

{\noindent\zhuan\zihao{6}\fzbyks 傳“問誰”至“臣名”。正義曰：\CJKunderwave{考工記}云：“國有六職，百工與居一焉。”“工”即百工，故云“問誰能順我百工事者”。直言“帝曰”，無所偏諮，故知“僉曰”是朝臣共舉垂也。 \par}

{\noindent\zhuan\zihao{6}\fzbyks 傳“共謂供其職事”。正義曰：\CJKunderwave{堯典}傳云：“共工，官稱。”即彼以“共工”二字為官名。上雲“疇若予工”，單舉“工”名，今命此人云“汝作共工”，明是帝謂此人堪供此職，非是呼此官名為“共工”也。其官或以“共工”為名，要帝意言“共”謂供此職也。 \par}

垂拜稽首，讓於殳斨暨伯與\footnote{殳斨伯與二臣名。斨，七良反。與音餘。}帝曰：“俞，往哉！汝諧。”\footnote{汝能諧和此官。}帝曰：“疇若予上下草木鳥獸？”僉曰：“益哉！”\footnote{上謂山，下謂澤，順謂施其政教，取之有時，用之有節。言伯益能之。益，皋陶子也。}帝曰：“俞，諮！益，汝作朕虞。”\footnote{虞，掌山澤之官。}

{\noindent\zhuan\zihao{6}\fzbyks 傳“上謂”至“能之”。正義曰：言“上下草木鳥獸”，則上之與下各有草木鳥獸，即\CJKunderwave{周禮}山虞、澤虞之官各掌其教，知“上謂山，下謂澤”也。順其草木鳥獸之宜，明是“施其政教，取之有時，用之有節”也。馬、鄭、王本皆為“禹曰：‘益哉！’”是字相近而彼誤耳。 \par}

{\noindent\zhuan\zihao{6}\fzbyks “作朕虞”。正義曰：此官以“虞”為名，帝言作我虞耳，“朕”非官名也。\CJKunderline{鄭玄}云：“言朕虞，重鳥獸草木。”\CJKunderwave{漢書}王莽自稱為予，立予虞之官。則莽謂此官名為“朕虞”，其義必不然也。 \par}

益拜稽首，讓於朱虎、熊羆。帝曰：“俞，往哉！汝諧。”\footnote{朱虎、熊羆，二臣名。垂、益所讓四人皆在元凱之中。羆，彼皮反。}帝曰：“諮！四嶽，有能典朕三禮？”僉曰：“伯夷。”\footnote{三禮，天地人之禮。伯夷，臣名，姜姓。}

{\noindent\zhuan\zihao{6}\fzbyks 傳“朱虎”至“之中”。正義曰：知“垂、益所讓四人皆在元凱之中”者，以文十八年\CJKunderwave{左傳}八元之內有伯虎、仲熊，即此“朱虎、熊羆”是也。虎、熊在元凱之內，明殳斨、伯與亦在其內，但不知彼誰當之耳。益是皋陶之子，皋陶即庭堅也。益在八凱之內，垂則不可知也。傳不在伯夷、夔龍之下為此言者，以伯夷姜姓，不在元凱之內，夔龍亦不可知，惟言此四人耳。傳雖言殳斨、伯與，亦難知也。 \par}

{\noindent\zhuan\zihao{6}\fzbyks 傳“三禮”至“姜姓”。正義曰：此時“秩宗”，即\CJKunderwave{周禮}之宗伯也，其職雲“掌天神、人鬼、地祇之禮”，雖三者併為吉禮，要言三禮者是天地人之事，故知三禮是“天地人之禮”。上文舜之巡守言“修五禮”，此雲“典朕三禮”，各有其事，則五禮皆據其所施於三處。五禮所施於天地人耳。言“三”足以包五，故舉“三”以言之。\CJKunderwave{鄭語}云：“姜，伯夷之後也。伯夷能禮於神以佐堯。”是伯夷為姜姓也。此經不言“疇”者，訪其有能，是問誰可知，上文已具，此略之也。 \par}

帝曰：“俞，諮！伯，汝作秩宗。\footnote{秩序宗尊也，主郊廟之官。}夙夜惟寅，直哉惟清。”\footnote{夙，早也。言早夜敬思其職，典禮施政教，使正直而清明”寅如字，徐音夷。}

{\noindent\zhuan\zihao{6}\fzbyks 傳“秩序”至“之官”。正義曰：\CJKunderwave{堯典}傳已訓“秩”為序，此複訓者，此為官名，須辨官名之義，故詳之也。“宗”之為尊，常訓也。主郊廟之官，掌序鬼神尊卑，故以“秩宗”為名。“郊”謂祭天南郊，祭地北郊；“廟”謂祭先祖，即\CJKunderwave{周禮}所謂“天神、人鬼、地祇之禮”是也。 \par}

{\noindent\zhuan\zihao{6}\fzbyks 傳“夙，早也。言早夜敬思其職，典禮施政教，使正直而清明”。正義曰：“夙，早”，\CJKunderwave{釋詁}文。“早夜敬服其職”，謂侵早已起，深夜乃臥，謹敬其職事也。典禮之官施行教化，使正直而清明。正直，不枉曲也。清明，不闇昧也。 \par}

伯拜稽首，讓於夔、龍。\footnote{夔、龍，二臣名。夔音求龜反。}帝曰：“俞，往，欽哉！”\footnote{然其賢，不許讓。}

\textcolor{red}{帝曰}：“夔，命汝典樂，教胄子，\footnote{胄，長也，謂元子以下至卿大夫子弟。以歌詩蹈之舞之，教長國子中、和、祇、庸、孝、友。胄，直又反，王云：“胄子，國子也。”馬云：“胄，長也，教長天下之子弟。”}直而溫，寬而慄，\footnote{教之正直而溫和，寬弘而能莊慄。莊慄，戰慄也。}剛而無虐，簡而無傲。\footnote{剛失入虐，簡失入傲，教之以防其失。}

{\noindent\zhuan\zihao{6}\fzbyks 傳“胄長”至“孝友”。正義曰：\CJKunderwave{說文}云：“胄，胤也。”\CJKunderwave{釋詁}云：“胤，繼也。”繼父世者惟長子耳，故以“胄”為長也。“謂元子已下至卿大夫子弟”者，\CJKunderwave{王制}云：“樂正崇四術，立四教。王太子、王子、群后之太子、卿大夫元士之適子皆造焉。”是“下至卿大夫”也。不言“元士”，士卑，故略之。彼鄭注云：“王子，王之庶子也。”此傳兼言“弟”者，蓋指太子之弟耳。或孔意公卿大夫之弟亦教之，國子以適為主，故言“胄子”也。命典樂之官，使教胄子。下句又言詩歌之事，是令夔以歌詩蹈之舞之，教此適長國子也。\CJKunderwave{周禮·大司樂}云：“以樂德教國子中、和、祇、庸、孝、友。”鄭云：“中猶忠也。和，剛柔適也。祇，敬也。庸，有常也。善父母曰孝。善兄弟曰友。”是言樂官用樂教之，使成此六德也。\CJKunderwave{樂記}又云：“樂在宗廟之中，君臣上下同聽之，則莫不和敬。在族黨鄉里之中，長幼同聽之，則莫不和順。在閨門之內，父子兄弟同聽之，則莫不和親。”是樂之感人，能成忠、和、祇、庸、孝、友之六德也。 \par}

{\noindent\zhuan\zihao{6}\fzbyks 傳“教之”至“莊慄”。正義曰：此“直而溫”與下三句皆使夔教胄子，令性行當然，故傳發首言“教之”也。正直者失於太嚴，故令“正直而溫和”；寬弘者失於緩慢，故令“寬弘而莊慄”；謂矜莊嚴慄。慄者，謹敬也。 \par}

{\noindent\zhuan\zihao{6}\fzbyks 傳“剛失”至“其失”。正義曰：剛彊之失入於苛虐，故令人剛而無虐。簡易之失入於傲慢，故令簡而無傲。剛、簡是其本性，教之使無虐、傲，是言教之以防其失也。由此而言之，上二句亦直、寬是其本性，直失於不溫，寬失於不慄，故教之使溫、慄也。直、寬、剛、簡即皋陶所謀之九德也。九德而獨舉此四事者，人之大體，故特言之。 \par}

詩言志，歌永言，\footnote{謂詩言志以導之，歌詠其義以長其言。永徐音詠，又如字。}聲依永，律和聲。\footnote{聲謂五聲：宮、商、角、徵、羽。律謂六律、六呂，十二月之音氣。言當依聲律以和樂。}八音克諧，無相奪倫，神人以和。”\footnote{倫，理也。八音能諧，理不錯奪，則神人咸和。命夔使勉之。}

{\noindent\zhuan\zihao{6}\fzbyks 傳“謂詩”至“其言”。正義曰：作詩者自言己志，則詩是言志之書，習之可以生長志意，故教其詩言志以導胄子之志，使開悟也。作詩者直言不足以申意，故長歌之，教令歌詠其詩之義以長其言，謂聲長續之。定本經作“永”字，明訓“永”為長也。 \par}

{\noindent\zhuan\zihao{6}\fzbyks 傳“聲謂”至“和樂”。正義曰：\CJKunderwave{周禮·太師}云：“文之以五聲：宮、商、角、徵、羽。”言五聲之清濁有五品，分之為五聲也。又“太師掌六律、六呂以合陰陽之聲。陽聲黃鐘、太簇、姑洗、蕤賓、夷則、無射。陰聲大呂、應鐘、南呂、林鐘、仲呂、夾鍾”。是六律、六呂之名也。\CJKunderwave{漢書·律曆志}云：“律有十二，陽六為律，陰六為呂。”是陰律名同，亦名呂也。\CJKunderline{鄭玄}云：“律述氣也，同助陰宣氣，與之同也。”又云：“呂，旅也，言旅助陽宣氣也。”\CJKunderwave{志}又云：“律黃帝之所作也，黃帝使伶倫氏自大夏之西、崑崙之陰，取竹於嶰谷之中各生、其竅厚薄均者，斷兩節之間吹之，以為黃鐘之宮。制十二籥，以聽鳳皇之鳴，其雄聲為六，雌鳴亦六，以比黃鐘之宮，是為律之本。”言律之所作如此。聖人之作律也，既以出音，又以候氣，布十二律於十二月之位，氣至則律應，是六律、六呂述十二月之音氣也。“聲依永”者，謂五聲依附長言而為之，其聲未和，乃用此律呂調和其五聲，使應於節奏也。 \par}

{\noindent\zhuan\zihao{6}\fzbyks 傳“倫理”至“勉之”。正義曰：“倫”之為理，常訓也。八音能諧，相應和也。各自守分，不相奪道理，是言理不錯亂相奪也。如此則神人咸和矣。帝言此者，命夔使勉之也。\CJKunderwave{大司樂}云：“大合樂以致鬼神示，以和邦國，以諧萬民，以安賓客，以說遠人。”是神人和也。 \par}

夔曰：“於！予擊石拊石，百獸\textcolor{red}{率舞}。”\footnote{石，磬也。磬，音之清者。拊亦擊也。舉清者和則其餘皆從矣。樂感百獸，使相率而舞，則神人和可知。於如字，或音烏而絕句者，非。拊音撫，徐音府。}

{\noindent\zhuan\zihao{6}\fzbyks 傳“石磬”至“可知”。正義曰：樂器惟磬以石為之，故云：“石，磬也。”八音之音石磬最清，故知磬是音之聲清者。磬必擊以鳴之，故云拊亦擊之。重其文者，擊有大小，“擊”是大擊，“拊”是小擊。音聲濁者粗，清者精，精則難和，舉清者和，則其餘皆從矣。\CJKunderwave{商頌}云：“依我磬聲。”是言磬聲清，諸音來依之。“百獸率舞”即\CJKunderwave{大司樂}雲“以作動物”、\CJKunderwave{益稷}雲“鳥獸蹌蹌”是也。人神易感，鳥獸難感，百獸相率而舞，則神人和可知也。夔言此者，以帝戒之雲“神人以和”，欲使勉力感神人也。乃答帝雲“百獸率舞”，則神人以和，言帝德及鳥獸也。 \par}

{\noindent\shu\zihao{5}\fzkt “帝曰夔”至“率舞”。正義曰：帝因伯夷所讓，隨才而任用之。帝呼夔曰：“我念命女典掌樂事，當以詩樂教訓世適長子，使此長子正直而溫和，寬弘而莊慄，剛毅而不苛虐，簡易而不傲慢。教之詩樂，所以然者，詩言人之志意，歌詠其義以長其言。樂聲依此長歌為節，律呂和此長歌為聲。八音皆能和諧，無令相奪道理，如此則神人以此和矣。”夔答舜曰：“嗚呼！我擊其石磬，拊其石磬，諸音莫不和諧，百獸相率而舞。”樂之所感如此，是人神既已和矣。 \par}

\textcolor{red}{帝曰}：“龍，朕堲讒說殄行，震驚朕師。\footnote{堲，疾。殄，絕。震，動也。言我疾讒說絕君子之行而動驚我眾，欲遏絕之。堲，徐在力反。讒，\CJKunderwave{切韻}仕咸反。說如字，注同，徐失銳反。殄，\CJKunderwave{切韻}徒典反。行，下孟反，注同。}命汝作納言，夙夜出納朕命，\textcolor{red}{惟允}。”\footnote{納言，喉舌之官。聽下言納於上，受上言宣於下，必以信。喉音侯。}

{\noindent\zhuan\zihao{6}\fzbyks 傳“堲疾”至“絕之”。正義曰：“堲”聲近疾，故為疾也。“殄，絕”、“震，動”皆\CJKunderwave{釋詁}文。讒人以善為惡，以惡為善，故言“我疾讒說絕君子之行”。眾人畏其讒口，故為讒也，“動驚我眾”，欲遏止之。 \par}

{\noindent\zhuan\zihao{6}\fzbyks 傳“納言”至“以信”。正義曰：\CJKunderwave{詩}美仲山甫為王之喉舌。喉舌者，宣出王命，如王咽喉口舌，故納言為“喉舌之官”也。此官主聽下言納於上，故以“納言”為名。亦主受上言宣於下，故言出朕命。“納言”不納於下，“朕命”有出無入，官名“納言”，雲“出納朕命”，互相見也。“必以信”者，不妄傳下言，不妄宣帝命，出納皆以信也。 \par}

{\noindent\shu\zihao{5}\fzkt “帝曰龍”至“惟允”。正義曰：帝呼龍曰：“龍，我憎疾人為讒佞之說，絕君子之行，而動驚我眾人，欲遏之。故命汝作納言之官。從早至夜出納我之教命，惟以誠信。”每事皆信則讒言自絕，命龍使勉之。 \par}

\textcolor{red}{帝曰}：“諮！汝二十有二人，\footnote{禹、垂、益、伯夷、夔、龍六人新命有職，四嶽、十二牧凡二十二人，特敕命之。}欽哉！惟時亮\textcolor{red}{天功}。”\footnote{各敬其職，惟是乃能信立天下之功。}

{\noindent\zhuan\zihao{6}\fzbyks 傳“禹垂”至“命之”。正義曰：傳以此文總結上事，據上文“詢於四嶽”，“諮，十有二牧”，及新命六官等，適滿二十二人，謂此也。其稷、契、皋陶、殳斨、伯與、朱虎、熊羆七人仍舊，故不須敕命之。嶽、牧亦應是舊而敕命之者，嶽牧外內之官，常所諮詢，故亦敕之。\CJKunderline{鄭玄}云：“自‘諮，十有二牧’至‘帝曰龍’，皆月正元日格於文祖所敕命也。”案經“格於文祖”之後方始詢於四嶽，諮十二州牧，未必一日之內即得行此諸事，傳既不說，或歷日命授，乃總敕之，未必即是元日之事也。鄭以為“二十二人數殳斨、伯與、朱虎、熊羆，不數四嶽”。彼四人者直被讓而已，不言居官，何故敕使敬之也？嶽、牧俱是帝所諮詢，何以敕牧不敕嶽也？必非經旨，故孔說不然。 \par}

{\noindent\shu\zihao{5}\fzkt “帝曰諮”至“天功”。正義曰：帝既命用眾官，乃總戒敕之曰：“諮嗟！汝新命六人，及四嶽、十二牧凡二十有二人，汝各當敬其職事哉！惟是汝等敬事，則信實能立天下之功。天下之功，成王在於汝，可得不敬之哉！” \par}

\textcolor{red}{三載}考績，三考，黜陟幽明，\footnote{三年有成，故以考功。九歲則能否幽明有別，黜退其幽者，升進其明者。黜，醜律反。}庶績咸熙。分北\textcolor{red}{三苗}。\footnote{考績法明，眾功皆廣。三苗幽暗，君臣善否，分北流之，不令相從。善惡明。北如字，又音佩。令，力呈反。}

{\noindent\zhuan\zihao{6}\fzbyks 傳“三年”至“明者”。正義曰：三年一閏，天道成，人亦可以成功，故以三年考校其功之成否也。九年三考，則人之能否可知，幽明有別。“黜退其幽者”，或奪其官爵，或徙之遠方。“升進其明者”，或益其土地，或進其爵位也。 \par}

{\noindent\zhuan\zihao{6}\fzbyks 傳“考績”至“惡明”。正義曰：考績法明，人皆自勵，故得“眾功皆廣”也。“分北三苗”即是黜幽之事，故於“考績”之下言其流之。“分”謂別之。雲“北”者，言相背，必善惡不同。故知三苗幽暗，宜黜其君臣，乃有善否，分背流之，不令相從。俱徙之則善從惡，俱不徙則惡從善，言善惡不使相從，言舜之黜陟善惡明也。\CJKunderline{鄭玄}以為“流四凶者，卿為伯子，大夫為男，降其位耳，猶為國君”，故以“三苗為西裔諸侯，猶為惡，乃復分北流之”，謂分北西裔之三苗也。孔傳“竄三苗”為誅也，其身無復官爵，必非黜陟之限，其所“分北”，非彼“竄”者。王肅云：“三苗之民有赦宥者，復不從化，不令相從，分北流之。”王肅意彼赦宥者復繼為國君，至不復從化，故分北流之。禹繼鯀為崇伯，三苗未必絕後，傳意或如肅言。 \par}

{\noindent\shu\zihao{5}\fzkt “三載”至“三苗”。正義曰：自此以下史述舜事，非帝語也。言帝命群官之後，經三載乃考其功績，經三考則九載。“黜陟幽明”，明者升之，暗者退之。群官懼黜思升，各敬其事，故得“眾功皆廣”。前流四凶時，三苗之君竄之西裔，更紹其嗣，不滅其國。舜即政之後，三苗復不從化，是暗當黜之。其君臣有善有惡，舜復分北流其三苗。北，背也。善留惡去，使分背也。 \par}

舜生三十徵庸，\footnote{言其始見試用。}三十在位，\footnote{歷試二年，攝位二十八年。}

{\noindent\zhuan\zihao{6}\fzbyks 傳“歷試”至“八年”。正義曰：上云：“乃言厎可績，三載”，則歷試當三年。雲“二年”者，其一即是徵用之年，已在上句三十之數，故惟有二年耳。受終居攝，尚在臣位，故歷試併為三十。“在位”謂在臣位也。 \par}

五十載陟方乃死。\footnote{方，道也。舜即位五十年，升道南方巡守，死於蒼梧之野而葬焉。三十徵庸，三十在位，服喪三年，其一在三十之數，為天子五十年，凡壽百一十二歲。}

{\noindent\zhuan\zihao{6}\fzbyks 傳“方道”至“十二歲”。正義曰：\CJKunderwave{論語}云：“可謂仁之方也已。”孔注亦以“方”為道，常訓也。“舜即位五十年”，從格於文祖之後數之。“升道”謂乘道而行也。天子之行必是巡其所守之國，故通以“巡守”為名，未必以仲夏之月巡守南嶽也。\CJKunderwave{檀弓}雲“舜葬蒼梧之野”，是舜死蒼梧之野因而葬焉。孔以“月正元日”在“三載”、“遏密”之下，又\CJKunderwave{孟子}云，舜服堯三年喪畢，避堯之子，故“服喪三年”。三年之喪，二十五月而畢，其一年即在三十在位之數，惟有二年。是舜年六十二，為天子五十年，是舜“凡壽百一十二歲”也。\CJKunderwave{大禹謨}雲“帝曰‘朕宅帝位三十有三載’”，乃求禪禹。\CJKunderwave{孟子}云：“舜薦禹於天子，十有七年。”是在位五十年，其文明矣。\CJKunderline{鄭玄}讀此經云：“‘舜生三十’，謂生三十年也。‘登庸二十’，謂歷試二十年。‘在位五十載，陟方乃死’，謂攝位至死為五十年。舜年一百歲也。”\CJKunderwave{史記}云：“舜年三十堯舉用之，年五十攝行天子事，年五十八堯崩，年六十一而踐天子位，三十九年崩。”皆謬耳。 \par}

\textcolor{red}{帝釐}下土，方設居方，\footnote{言舜理四方諸侯，各設其官居其方。釐，力之反，馬云：“賜也，理也。”下土，絕句；一讀至“方”字絕句。}別生分類。\footnote{生，姓也。別其姓族，分其類，使相從。別，彼列反。分，方雲反，徐扶問反。}作\CJKunderwave{汩作}、\footnote{汩，治。作，興也。言其治民之功興，故為\CJKunderwave{汩作}之篇。亡。汩音骨。}\CJKunderwave{九共}九篇、\CJKunderwave{\textcolor{red}{槁飫}}。\footnote{槁，勞也。飫，賜也。凡十一篇，皆亡。共音恭，王己勇反，法也，馬同。槁，苦報反。飫，於據反。\CJKunderwave{槁飫}亦\CJKunderwave{書}篇名也。\CJKunderwave{汩作}等十一篇同此序。其文皆亡，而序與百篇之序同編，故存。今馬、鄭之徒百篇之序總為一卷，孔以各冠其篇首，而亡篇之序即隨其次篇居見存者之間。眾家經文並盡此，唯王注本下更有“\CJKunderwave{汩作}、\CJKunderwave{九共}故逸。故亦作古”。}

{\noindent\zhuan\zihao{6}\fzbyks 傳“言舜”至“其方”。正義曰：在\CJKunderwave{虞書}，知“帝”是舜也。“下土”對天子之辭，故云“理四方諸侯，各為其官居其方”。不知若為設之。凡此三篇之序，亦既不見其經，暗射無以可中。\CJKunderline{孔氏}為傳，復順其文為其傳耳，是非不可知也。他皆仿此。 \par}

{\noindent\zhuan\zihao{6}\fzbyks 傳“汩治”至“篇亡”。正義曰：“汩”之為治，無正訓也。“作”是起義，故為興也。“言其治民之功興”，以意言之耳。 \par}

{\noindent\zhuan\zihao{6}\fzbyks 傳“槁，勞。飫，賜也”。正義曰：\CJKunderwave{左傳}言“槁師”者，以師枯槁，用酒食勞之，是“槁”得為勞也。襄二十六年\CJKunderwave{左傳}云：“將賞，為之加膳，加膳則飫賜。”是“飫”得為賜也。亦不知勞賜之何所謂也。 \par}

{\noindent\shu\zihao{5}\fzkt “帝釐”至“槁飫”。正義曰：此序也，孔以\CJKunderwave{書序}序所以為作者之意，宜相附近，故引之各冠其篇首。其經亡者，以序附於本篇次而為之傳，故此序在此也。帝舜治理下土諸侯之事，為各於其方置設其官，居其所在之方而統治之。又為民別其姓族之生，分別異類，各使相從作\CJKunderwave{汩作}篇，又作\CJKunderwave{九共}九篇，又作\CJKunderwave{槁飫}之篇，凡十一篇，皆亡。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
