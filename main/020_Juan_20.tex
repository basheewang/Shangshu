%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷二十}


\section{文侯之命第三十}


\CJKunderline{平王}錫\CJKunderline{晉文侯}秬鬯圭瓚，\footnote{以圭為杓柄謂之圭瓚。○\CJKunderline{平王}，馬無平字。錫，星曆反，馬本作賜。秬音巨，鬯，敕亮反。瓚，才但反。杓，上灼反。柄，彼病反。}作\CJKunderwave{文侯之命}。\footnote{所以名篇。幽王為犬戎所殺，\CJKunderline{平王}立而東遷洛邑，\CJKunderline{晉文侯}迎送安定之，故錫命焉。}

文侯之命\footnote{\CJKunderline{平王}命為侯伯。}

{\noindent\zhuan\zihao{6}\fzbyks 傳“以圭”至“圭瓚”。正義曰：祭之初，酌鬱鬯之酒以灌屍。“圭瓚”者，酌鬱鬯之杓，杓下有槃，“瓚”即槃之名也；是以圭為杓之柄，故謂之“圭瓚”。\CJKunderwave{周禮·典瑞}云：“祼圭有瓚，以肆先王，以祼賓客。”鄭司農云：“於圭頭為器，可以挹鬯祼祭謂之瓚。以肆先王，灌先王祭也。”\CJKunderline{鄭玄}云：“肆，解牲體以祭，因以為名。”爵行曰“祼”。漢禮瓚槃大五升，口徑八寸，下有槃，口徑一尺。\CJKunderwave{詩}云：“瑟彼玉瓚，黃流在中。”\CJKunderwave{毛傳}云：“玉瓚，圭瓚也，黃金所以飾流鬯也。”鄭云：“黃流，秬鬯也。圭瓚之狀，以圭為柄，黃金為勺，青金為外，朱中央。”是說圭瓚之形狀也。\CJKunderwave{禮}無明文，而知其然者，\CJKunderwave{祭統}云：“君執圭瓚祼屍，大宗執璋瓚亞祼。”鄭云：“圭瓚、璋瓚，祼器也。以圭璋為柄，酌鬱鬯曰祼。”然則圭瓚、璋瓚惟柄以圭、璋為異，其瓚形則同。\CJKunderwave{考工記·玉人}云：“祼圭尺有二寸，有瓚，以祀廟。大璋、中璋九寸，邊璋七寸，厚寸，黃金勺，青金外，朱中，鼻寸。”鄭云：“鼻，勺流也，凡流皆為龍口也。三璋之勺，形如圭瓚。”是鄭以璋形如此，知圭瓚亦然。\CJKunderwave{毛傳}又云“九命然後錫以秬鬯圭瓚”，則\CJKunderline{晉文侯}於時九命為東西大伯，故得受此賜也。“秬鬯”從經為傳，故此惟解“圭瓚”。 \par}

{\noindent\zhuan\zihao{6}\fzbyks 傳“所以”至“命焉”。正義曰：\CJKunderwave{周本紀}云，幽王嬖褒姒，褒姒生子伯服。幽王廢申後，並去太子，用褒姒為後，伯服為太子。申侯怒，乃與西夷犬戎共攻殺幽王。於是諸侯乃與申侯共立太子宜臼，是為\CJKunderline{平王}。東徙於洛邑，避戎寇。隱六年\CJKunderwave{左傳}：“周桓公言於王曰：‘我周之東遷，晉鄭焉依。’”鄭語云：“\CJKunderline{晉文侯}於是乎定天子。”是迎送安定之，故\CJKunderline{平王}錫命焉。 \par}

{\noindent\zhuan\zihao{6}\fzbyks 傳“\CJKunderline{平王}命為侯伯”。正義曰：“伯”，長也，諸侯之長謂之伯也。僖元年\CJKunderwave{左傳}云：“凡侯伯，救患、分災、討罪，禮也。”是與諸侯之長為“侯伯”。\CJKunderline{王肅}云：“幽王既滅，\CJKunderline{平王}東遷，\CJKunderline{晉文侯}、鄭武公夾輔王室，晉為大國，功重，故\CJKunderline{平王}命為侯伯。” \par}

{\noindent\shu\zihao{5}\fzkt “\CJKunderline{平王}”至“之命”。正義曰：幽王嬖褒姒，廢申後，逐太子宜臼。宜臼奔申。申侯與犬戎既殺幽王，\CJKunderline{晉文侯}與鄭武公迎宜臼立之，是為\CJKunderline{平王}，遷於東都。\CJKunderline{平王}乃以文侯為方伯，賜其秬鬯之酒，以圭瓚副焉，作策書命之。史錄其策書，作\CJKunderwave{文侯之命}。 \par}

王若曰：“父\CJKunderline{義和}，\footnote{順其功而命之。文侯同姓，故稱曰父。\CJKunderline{義和}，字也。稱父者非一人，故以字別之。○\CJKunderline{義和}，馬云：“能以\CJKunderline{義和}諸侯。”義本作誼。別，彼列反。}丕顯\CJKunderline{文}、\CJKunderline{武}，克慎明德，\footnote{大明乎！\CJKunderline{文王}、\CJKunderline{武王}之道，能詳慎顯用有德。}昭升於上，敷聞在下，惟時上帝集厥命於\CJKunderline{文王}。\footnote{更述\CJKunderline{文王}所以王也。言\CJKunderline{文王}聖德明升於天，而布聞在下居。惟以是，故上天集成其王命，德流子孫。○聞音問。王，於況反。}亦惟先正，克左右昭事厥闢，\footnote{言君既聖明，亦惟先正官賢臣能，左右明事其君，所以然。○闢，必亦反。}越小大謀猷，罔不率從，肆先祖懷在位。\footnote{文王君聖臣良，於小大所謀道德，天下無不循從其化，故我後世先祖歸在王位。}


{\noindent\zhuan\zihao{6}\fzbyks 傳“順其”至“別之”。正義曰：\CJKunderwave{覲禮}說天子呼諸侯之義曰：“同姓大國則曰伯父，其異姓則曰伯舅，同姓小國則曰叔父，其異姓則曰叔舅。”\CJKunderline{鄭玄}\CJKunderwave{禮}注云：“稱之以父與舅，親親之辭。”\CJKunderline{晉文侯}\CJKunderline{唐叔}之後，與王同姓，故稱曰“父”。\CJKunderwave{曲禮}天子謂二伯為伯父伯舅。計文侯為侯伯，天子當呼為“伯父”，此不云“伯”而直稱“父”者，尢親之也。\CJKunderwave{左傳}以文侯名仇，今呼曰“\CJKunderline{義和}”，知是字也。天子於同姓諸侯皆呼為“父”，稱“父”者非一人，若不稱其字，無以知是文侯，故以字別之。\CJKunderline{鄭玄}讀“義”為“儀”，儀、仇皆訓匹也，故名仇，字儀。古人名字不可皆令相配，不必然也。 \par}

{\noindent\zhuan\zihao{6}\fzbyks 傳“\CJKunderline{文王}”至“王位”。正義曰：“後世先祖”謂文武之後，在今王之先祖，成康以至宣幽皆是也。“懷”，歸也。“歸在王位”者，王位是其所有也，若歸向家然，故稱“歸”也。 \par}

{\noindent\shu\zihao{5}\fzkt “王若”至“在位”。正義曰：\CJKunderline{平王}順文侯之功，親之，敬而呼其字曰：“父\CJKunderline{義和}。”既呼其字，乃告以上世之事：“大明乎！\CJKunderline{文王}、\CJKunderline{武王}之道，能詳順顯用有德之人以為大臣。\CJKunderline{文王}之為王也，聖德明升於天。”言其道至天也。“又布聞於在下”。言其德被民也。“惟以是，故上天成其大命於\CJKunderline{文王}，使之身為天子，澤流後世。文武聖明如此，亦惟先世長官之臣，能左右明事其君，君聖臣賢之故。於小大所謀道德，天下無有不循從其化，故我之先祖文武之後諸王，皆得歸在王位”。言先世聖王得賢臣之力，將說己無賢臣，故言此也。 \par}

嗚呼！閔予小子嗣，造天丕愆。\footnote{嘆而自痛傷也。言我小子而遭天大罪過，父死國敗，祖業隤隕。○予如字，又音與。愆，去虔反。隤，杜回反。隕，于敏反。}殄資澤於下民，侵戎我國家純。\footnote{言周邦喪亂，絕其資用惠澤於下民，侵兵傷我國及卿大夫之家，禍甚大。○殄，大見反。}即我御事，罔或耆壽俊在厥服，予則罔克。\footnote{所以遇禍，即我治事之臣，無有耆宿壽考俊德在其服位，我則材劣無能之致。}


{\noindent\zhuan\zihao{6}\fzbyks 傳“言周”至“甚大”。正義曰：此經所言，追敘幽王滅事。民不自治，立君以養之。民之資用，是王者佑助以得之。言周邦喪亂，不能撫佑下民，絕其資用惠澤於下民也。幽王之滅，由夷狄交侵，兵傷我國及卿大夫之家，其禍甚大。諸言“國家”者，皆謂國為“國家”，傳意欲見君臣俱被其害，故以“家”為卿大夫之家。\CJKunderline{王肅}云：“遭天之大愆，謂幽王為犬戎所殺，殄絕其先祖之澤於下民。侵犯兵寇，傷我國家甚大，謂犬戎也。” \par}

{\noindent\zhuan\zihao{6}\fzbyks 傳“所以”至“之致”。正義曰：此經亦是追敘往事，言幽王所以遇禍者，即我周家治事之臣，無有耆宿壽考俊德之人在其服位，致使有犬戎之禍，亦是我材劣無能之致。幽王之時，\CJKunderline{平王}被逐在外，國之興亡，非\CJKunderline{平王}所知，言我無能之致者，引過歸己，自懼將來複然，故下句思得賢臣。 \par}

{\noindent\shu\zihao{5}\fzkt “嗚呼！”至“罔克”。正義曰：王又嘆而自傷：“嗚呼！疲病者，是我小子繼嗣先王之位，遭天大罪過於我周家，父死國敗，傾覆祖業，致使周邦喪亂，絕其資用惠澤於下民。”言下民資用盡，致使而王澤竭也。“西夷犬戎，侵兵傷我國及卿大夫之家，其禍亦甚大也。所以遇此禍者，即我治事之臣，無有耆宿壽考俊德之人在其服位，我則材弱無能之致”。自恨已弱不能致得賢臣，恐又不能自立也。 \par}

曰惟祖惟父，其伊恤朕躬。嗚呼！有績，予一人永綏在位。\footnote{王曰：“同姓諸侯在我惟祖惟父列者，其惟當憂念我身。嗚呼！能有成功，則我一人長安在王位。”言恃諸侯。}父\CJKunderline{義和}，汝克昭乃顯祖，\footnote{重稱字，親之。不稱名，尊之。言汝能明汝顯祖\CJKunderline{唐叔}之道，獎之。}汝肇刑文武，用會紹乃闢，追孝於前文人。\footnote{言汝今始法文武之道矣。當用是道合會繼汝君以善，使追孝於前文德之人。汝君，\CJKunderline{平王}自謂也。繼先祖之志為孝。○闢，扶亦反。}汝多修，扞我於艱，若汝，予嘉。”\footnote{戰功曰多，言汝之功多，甚修矣。乃扞我於艱難，謂救周，誅犬戎，汝功我所善之。○扞，下旦反，注同。}


{\noindent\zhuan\zihao{6}\fzbyks 傳“王曰”至“諸侯”。正義曰：文侯是同姓諸侯，王言已未得文侯之時，常望同姓助己。王私為言曰：“同姓諸侯在我惟祖惟父列者，惟當憂念我身。”“伊”訓惟也。望得同姓之間有憂己者。以思惟未得，更嘆而為言：“嗚呼！同姓諸侯若有能助我有功，則我一人長得安在王位。”言己恃賴諸侯，思得其人，在後果得文侯。告文侯以此言，言己思文侯之功。 \par}

{\noindent\zhuan\zihao{6}\fzbyks 傳“重稱”至“獎之”。正義曰：天子之於諸侯，當稱“父舅”而已。既呼其“父”，又稱其字，所以別他人也。初則別於他人，重則可以已矣。重稱其字者，親之也。\CJKunderwave{禮}君父之前曰名，朋友之交曰字。是名重於字也。輕前人則斥其名，尊前人則避其重。故不稱其名，尊之也。不於上文作傳，於此言“尊之”者，就此“親之”，並解之也。“昭乃顯祖”，不知所斥，以晉之上世有功名者惟有\CJKunderline{唐叔}耳，故知“明汝顯祖\CJKunderline{唐叔}之道”。所以勸獎之，令其繼\CJKunderline{唐叔}之業也。 \par}

{\noindent\zhuan\zihao{6}\fzbyks 傳“言汝”至“為孝”。正義曰：以其初有大功，終當不殞其業，故言“始法文武之道”。“當用是文武之道合會繼汝君以善”，令以功德佐汝君，使汝君繼前世，追行孝道於前世文德之人。“汝君”者，\CJKunderline{平王}自謂也。先祖之志，在於平定天下，故子孫繼父祖之志為孝也。 \par}

{\noindent\zhuan\zihao{6}\fzbyks 傳“戰功”至“所善”。正義曰：“戰功曰多”者，\CJKunderwave{周禮·司勳}文。又云：“王功曰勳，國功曰功，民功曰庸，事功曰勞，治功曰力，戰功曰多。”彼有此六功也。言功多殊於他人，故云“汝之功多，甚修矣”。言其功修整，美其功之善也。文侯之功，在於誅犬戎，立\CJKunderline{平王}，言“乃扞蔽我於艱難”，知“謂救周，誅犬戎”也。“若”訓如也，如汝之功，我所嘉也。\CJKunderline{王肅}亦云：“如汝之功，我所善也。” \par}

{\noindent\shu\zihao{5}\fzkt “曰惟”至“予嘉”。正義曰：“王又言我以無能之致，私為言曰，同姓諸侯，惟我祖之列者，惟我父之列者，其惟當憂念我身。”又自傷嘆：“嗚呼！此諸侯等若有能助我有功，則我一人長安在王位。”言己無能，惟將賴諸侯也。又呼文侯字曰：“父\CJKunderline{義和}，汝能明汝顯祖\CJKunderline{唐叔}之道，汝始法文武之道，用是道合會繼汝君以善，追孝於前世文德之人。救周之國，汝功為多，甚修矣。乃能扞蔽我於艱難。”謂救周，誅犬戎也。“如汝之功，是我所善”。陳其前功，以勸勉之。 \par}

王曰：“父\CJKunderline{義和}，其歸視爾師，寧爾邦。\footnote{遣令還晉國，其歸視汝眾，安汝國內上下。○令，力呈反。}用賚爾秬鬯一卣，\footnote{黑黍曰秬，釀以鬯草。不言圭瓚，可知。卣，中樽也。當以錫命告其始祖，故賜鬯。○賚，力代反。卣音酉，又音由。釀，女亮反。}彤弓一，彤矢百，盧弓一，盧矢百，\footnote{彤，赤。盧，黑也。諸侯有大功，賜弓矢，然後專征伐。彤弓以講德習射，藏示子孫。○彤，徒冬反。}馬四匹。\footnote{馬供武用。四匹曰乘。侯伯之賜無常，以功大小為度。○供音恭。}


{\noindent\zhuan\zihao{6}\fzbyks 傳“黑黍”至“賜鬯”。正義曰：\CJKunderwave{釋草}云：“秬，黑黍。”李巡曰：“黑黍一名秬。”\CJKunderwave{周禮}：“鬱人掌和鬱鬯，以實彝而陳之。”鄭云：“鬱，鬱金香草也。築鬱金煮之以和鬯酒。”鄭眾云：“鬱為草若蘭。”又有“鬯人掌供秬鬯”。\CJKunderline{鄭玄}云：“鬯釀秬為酒，芬香調暢於上下也。”如彼鄭說，釀黑黍之米為酒，築鬱金之草煮以和之。此傳言“釀以鬯草”，似用鬯草合釀。不同者終是以鬯和黍米之酒，或先或後言之耳。\CJKunderwave{詩}美宣王賜召穆公云：“釐爾圭瓚，秬鬯一卣，告於文人。”知賜秬鬯者必以圭瓚副焉。此不言“圭瓚”，明並賜之，可知也。“卣，中尊也”，\CJKunderwave{釋器}文。孫炎云：“樽，彝為上，罍為下，卣居中。”郭璞曰：“在罍彝之間。”即犧象壺著大山，等六尊是也。\CJKunderwave{周禮·司尊彝}云：“春祠夏禴，祼用雞彝鳥彝。秋嘗冬烝，祼用斝彝黃彝。”則祭時實鬯酒於彝。此用卣者，未祭則盛於卣，及祭則實於彝，此初賜未祭，故盛以卣也。\CJKunderwave{詩}稱“告於文人”，\CJKunderwave{毛傳}云：“文人，文德之人也。”\CJKunderline{鄭玄}云：“王賜召虎以鬯酒一尊，使以祭其宗廟，告其先祖諸有德美見記也。”然則得秬鬯之賜，當遍告宗廟，此傳惟言告始祖者，舉祖之尊者言之耳。 \par}

{\noindent\zhuan\zihao{6}\fzbyks 傳“彤赤”至“子孫”。正義曰：“彤”字從丹，“玈”字從玄，故“彤，赤。玈，黑”也。是“諸侯有大弓，賜弓矢，然後專征伐”，\CJKunderwave{禮記·王制}文也。\CJKunderwave{周禮}“司弓矢掌六弓”，其名王、弧、夾、庾、唐、大。\CJKunderline{鄭玄}云：“六者弓異體之名也。往體寡，來體多，曰王、弧。往體多，來體寡，曰夾、庾。往體來體若一，曰唐、大。”經又云：“唐弓大弓，以授學射者、使者、勞者。”鄭云：“學射者弓用中，後習強，弱則易也。使者、勞者，弓亦用中，遠近可也。勞者勤勞王事，若\CJKunderline{晉文侯}受弓矢之賜者。”\CJKunderline{鄭玄}以此“彤弓”、“玈弓”為\CJKunderwave{周禮}“唐弓”、“大弓”。“唐”、“大”是弓強弱之名，“彤”、“玈”是弓赤黑之色，孔意亦當然也。此傳及\CJKunderwave{毛傳}皆云“彤弓以講德習射”，用\CJKunderwave{周禮}為說也。唐弓大弓以授學射者，是習射也；授使者、勞者，是講德也。講論知其有德，乃賜之耳。襄八年\CJKunderwave{左傳}云，晉範宣子來聘，季武子賦\CJKunderwave{彤弓}。宣子曰：“城濮之役，我先君文公受彤弓於襄王，以為子孫藏。”杜預云：“藏之以示子孫。” \par}

{\noindent\zhuan\zihao{6}\fzbyks 傳“馬供”至“為度”。正義曰：六畜特以馬賜之者，為“馬供武用”故也。\CJKunderwave{周禮·校人}云：“乘馬一師四圉。”圉養一馬，是四匹曰乘，乘車必駕四馬故也。\CJKunderwave{司勳}云：“凡賞無常，輕重視功。”是“侯伯之賜無常，以功大小為度”。 \par}

父往哉！柔遠能邇，惠康小民，無荒寧。\footnote{父往歸國哉！懷柔遠人，必以文德。能柔遠者必能柔近，然後國安。安小人之道必以順，無荒廢人事而自安。}簡恤爾都，用成爾顯德。”\footnote{當簡閡汝所任，憂治汝都鄙之人，人和政治，則汝顯用有德之功成矣。不言鄙，由近以及遠。○核，戶革反。治，直吏反。}

{\noindent\zhuan\zihao{6}\fzbyks 傳“父往”至“自安”。正義曰：\CJKunderwave{論語}云：“遠人不服，則修文德以來之。”是“懷柔遠人，必以文德”也。能柔遠者必能柔近，遠近俱安，然後國安。“惠”，順也。“康”，安也。言順安小民者，安小民之道，必以順道安之，故言順安也。“順”者，順小民之心為其政也。\CJKunderwave{論語}云“因民之所利而利之”，是順安也。 \par}

{\noindent\zhuan\zihao{6}\fzbyks 傳“當簡”至“及遠”。正義曰：“簡恤”者，共有“爾都”之文，當簡閡殃都內善人而任之，令以德憂治汝都鄙之人。人和政治，則汝顯用有德之功成矣。言用賢之名既成，國君之治亦成也。鄭云：“都，國都也。”“鄙”，邊邑也。言“都”不言“鄙”，由近以及遠也。 \par}

{\noindent\shu\zihao{5}\fzkt “王曰”至“顯德”。正義曰：王既陳其功，乃賚賜之。王曰：“父\CJKunderline{義和}，其當歸汝晉國，視汝眾民，安汝國內上下。用賜汝秬鬯之酒一卣樽，歸以告祭汝之始祖。又賜汝彤弓一，彤矢百，玈弓一，玈矢百，馬四匹。父往歸國哉！必以文德安彼遠人。欲安遠，必能安近，是遠近乃得安耳。當以順道安汝之小民，無得荒廢人事以自安逸。簡閡汝所任之臣，憂治汝都鄙之人民，用成汝顯明之德。”戒使歸國善治民也。 \par}

\section{費誓第三十一}


魯侯\CJKunderline{伯禽}宅曲阜，\footnote{治封之國居曲阜。\CJKunderline{伯禽}，魯侯名。}徐、夷並興，東郊不開，\footnote{徐戎、淮夷並起，為寇於魯，故東郊不開。○開，舊讀皆作開，馬本作闢。}作\CJKunderwave{費誓}。\footnote{魯侯徵之於費地而誓眾也。諸侯之事而連帝王，\CJKunderline{孔子}序\CJKunderwave{書}以魯有治戎征討之備，秦有悔過自誓之戒，足為世法，故錄以備王事，猶\CJKunderwave{詩}錄商魯之\CJKunderwave{頌}。○費音秘。}

\xpinyin{費}{bi4}誓\footnote{費，魯東郊之地名。}


{\noindent\zhuan\zihao{6}\fzbyks 傳“徐戎”至“不開”。正義曰：經稱“淮夷、徐戎”，序言“徐、夷”，略之也。此戎夷在魯之東，諸侯之制，於郊有門，恐其侵逼魯境，故東郊之門不開。 \par}

{\noindent\zhuan\zihao{6}\fzbyks 傳“費魯”至“地名”。正義曰：\CJKunderwave{甘誓}、\CJKunderwave{牧誓}皆至戰地而誓，知“費”非戰地者，“東郊不開”，則戎、夷去魯近矣。此誓令其治兵器，具糗糧，則是未出魯境，故知“費”是魯東郊地名，非戰處也。 \par}

{\noindent\shu\zihao{5}\fzkt “魯侯”至“費誓”。正義曰：魯侯\CJKunderline{伯禽}於\CJKunderline{成王}即政元年始就封於魯，居曲阜之地。於時徐州之戎、淮浦之夷並起，為寇於魯，東郊之門不敢開闢。魯侯時為方伯，率諸侯徵之，至費地而誓戒士眾。史錄其誓辭，作\CJKunderwave{費誓}。 \par}

公曰：“嗟！人無譁，聽命。\footnote{\CJKunderline{伯禽}為方伯，監七百里內之諸侯，帥之以徵。嘆而敕之，使無喧譁，欲其靜聽誓命。○譁，戶瓜反。監，工銜反。}徂茲淮夷、徐戎並興。\footnote{今往徵此淮浦之夷、徐州之戎，並起為寇。此戎夷帝王所羈縻統敘，故錯居九州之內，秦始皇逐出之。}


{\noindent\zhuan\zihao{6}\fzbyks 傳“\CJKunderline{伯禽}”至“誓命”。正義曰：\CJKunderwave{禮}諸侯不得專征伐，惟州牧於當州之內有不順者，得專征之。於時\CJKunderline{伯禽}為方伯，監七百里內之諸侯，故得帥之以徵戎夷。\CJKunderwave{王制}云：“千里之外設方伯。”以八州八伯，是州別立一賢侯以為方伯，即\CJKunderwave{周禮·大宗伯}云“八命作牧”是也。\CJKunderwave{禮記·明堂位}云：“封\CJKunderline{周公}於曲阜，地方七百里。”孔意以周之大國不過百里，\CJKunderwave{禮記}云“七百里”者，監此七百里內之諸侯，非以七百里地並封\CJKunderline{伯禽}也。下云“魯人三郊三遂”，指言“魯人”，明於時軍內更有諸侯之人，故知帥七百里內諸侯之人，以之共徵也。鄭云：“人謂軍之士眾及費地之民。”案下句令填塞坑阱，必使軍旁之民塞之，或當如鄭言也。 \par}

{\noindent\zhuan\zihao{6}\fzbyks 傳“今往”至“出之”。正義曰：\CJKunderwave{詩}美宣王命程伯休父，“率彼淮浦，省此徐土”。知“淮夷”是淮浦之夷，“徐戎”是徐州之戎也。四海之名，東方曰夷，西方曰戎，謂在九州之外。此徐州、淮浦，中夏之地而得有戎夷者，此戎夷帝王之所羈縻而統敘之，不以中國之法齊其風俗，故得雜錯居九州之內。此\CJKunderline{伯禽}之時有淮浦者，淮浦之夷並起，\CJKunderwave{詩}美宣王命召穆公平淮夷，則戎夷之處中國久矣。漢時內地無戎夷者，秦始皇逐出之。始皇之崩至孔之初，惟可三四十年，古老尢在，及見其事，故孔得親知之也。\CJKunderline{王肅}云：“皆紂時錯居中國。”經傳不說其事，無以知紂時來也。 \par}

善\xpinyin*{敹}乃甲冑，敿乃幹，無敢不弔。\footnote{言當善簡汝甲鎧冑兜鍪，施汝楯紛，無敢不令至攻堅使可用。○敹，了雕反。敿，居表反。吊音的。鎧，苦代反。兜，丁侯反。鍪音矛。楯，常準反，又音允。紛，芳雲反。令，力呈反。}備乃弓矢，鍛乃戈矛，礪乃鋒刃，無敢不善。\footnote{備汝弓矢，弓調矢利。鍛練戈矛，磨礪鋒刃。皆使無敢不功善。○鍛，丁亂反。礪，力世反。練，來見反。}

{\noindent\zhuan\zihao{6}\fzbyks 傳“言當”至“可用”。正義曰：\CJKunderwave{世本}云：“杼作甲。”宋仲子云：“少康子杼也。”\CJKunderwave{說文}云：“胄兜鍪也。”“兜鍪”，首鎧也，經典皆言“甲冑”。秦世已來始有“鎧”、“兜鍪”之文。古之作甲用皮，秦漢已來用鐵，“鎧”、“鍪”二字皆從金，蓋用鐵為之，而因以作名也。甲冑為有善有惡，故令 簡，取其善者。鄭云：“ 謂穿徹之。”謂甲繩有斷絕，當使 理穿治之。“幹”是楯也，“敿乃幹”，必施功於楯，但楯無施功之處，惟系紛於楯，故以為“施汝楯紛”。紛如綬而小，繫於楯以持之，其以為飾。鄭云“敿尢系也”，\CJKunderline{王肅}云“敿楯當有紛系持之”，是相傳為此說也。“吊”訓至也，無敢不令至極，攻堅使可用。鄭云：“至，尢善也。” \par}

{\noindent\zhuan\zihao{6}\fzbyks 傳“備汝”至“功善”。正義曰：“備”訓具也。每弓百矢，弓十矢千，使其數備足，令弓調矢利。案\CJKunderwave{毛傳}云“五十矢為束”，或臨戰用五十矢為束。凡金為兵器，皆須鍛礪，有刃之兵，非獨戈矛而已。云“鍛練戈矛，磨礪鋒刃，令其文互相通稱。諸侯兵器，皆使無敢不功善，令皆利快也”。 \par}

{\noindent\shu\zihao{5}\fzkt “公曰”至“不善”。正義曰：魯侯將徵徐戎，召集士眾，嘆而敕之。公曰：“嗟！在軍之人，無得喧譁，皆靜而聽我誓命。在往徵此淮浦之夷、徐州之戎，以其並起為寇故也。汝等善簡擇汝之甲冑，施汝楯紛，無敢不令至攻極堅。備汝弓矢，一弓百矢，令弓調矢利。鍛練汝之戈矛，磨礪汝之鋒刃，無敢不使皆善。”戒之使善，言不善將得罪也。 \par}

“今惟淫舍牿牛馬，\footnote{今軍人惟大放舍牿牢之牛馬，言軍所在必放牧也。○牿，工毒反。}杜乃擭，\xpinyin*{敜}乃阱，無敢傷牿。牿之傷，汝則有常刑。\footnote{擭，捕獸機檻，當杜塞之。阱，穿地陷獸，當以土窒敜之。無敢令傷所以牿牢之牛馬。牛馬之傷，汝則有殘人畜之常刑。○杜，本又作度攵。擭，華化反，徐戶覆反。敜，徐乃協反，又乃結反。阱，在性反。檻，戶減反。窒，珍慄反。畜，許六反，又醜六反。}


{\noindent\zhuan\zihao{6}\fzbyks 傳“今軍”至“放牧”。正義曰：“淫”訓大也。\CJKunderwave{周禮}：“充人掌系祭祀之牲牷。祀五帝，則繫於牢，芻之三月。”\CJKunderline{鄭玄}云：“牢，閒也。”“校人掌王馬之政，天子十有二閒，馬六種。”然則養牛馬之處謂之牢閒，牢閒是周衛之名也。此言大舍牿牛馬，則是出之牢閒，牧於野澤，令其逐草而牧之。故謂此牢閒之牛馬為“牿牛馬”，而知“牿”即閒牢之謂也。故言“大放舍牿牢之牛馬”，言軍人所在，必須放牧此告軍旁之民也。既言牛馬在牿，遂以“牿”為牛馬之名，下云“無敢傷牿”，謂傷牛馬，牿之傷謂牛馬傷也。\CJKunderline{鄭玄}以“牿為桎梏之梏，施梏於牛馬之腳，使不得走失”。 \par}

{\noindent\zhuan\zihao{6}\fzbyks 傳“擭捕”至“常刑”。正義曰：\CJKunderwave{周禮}：冥氏掌“為阱擭以攻猛獸”。知“阱”“擭”皆是捕獸之器也。擭以捕虎豹，穿地為深坑，又設機於上，防其躍而出也。阱以捕小獸，穿地為深坑，入必不能出，其上不設機也。阱以穿地為名，擭以得獸為名，擭亦設於阱中，但阱不設機為異耳。“杜”，塞之；“窒”，敜之；皆閉塞之義。使之填坑廢機，無敢令傷所放牿牢之牛馬。牛馬之傷，汝則有殘人畜之常刑。今律文：“施機槍作坑阱者，杖一百。梢閹之畜產者，償所減價。”\CJKunderline{王肅}云：“杜，閉也。擭，所以捕禽獸機檻之屬。敜，塞也。阱，穿地為之，所以陷墮之。恐害牧牛馬，故使閉塞之。”\CJKunderline{鄭玄}云：“山林之田，春始穿地為阱，或設擭其中，以遮獸。擭，作㓵也。 \par}

{\noindent\shu\zihao{5}\fzkt “今惟”至“常刑”。正義曰：此戒軍旁之民也。今軍人惟欲大放舍牿牢之牛馬，令牧於野澤杜。汝捕獸之擭，塞汝陷獸之阱，無敢令傷所放牿牢之牛馬。牛馬之傷，汝則有殘害人畜之常刑。 \par}

馬牛其風，臣妾逋逃，勿敢越逐，\footnote{馬牛其有風佚，臣妾逋亡，勿敢棄越壘伍而求逐之。役人賤者男曰臣，女曰妾。○逋，布吳反。佚音逸。}祗復之，我商賚爾。\footnote{眾人其有得佚馬牛、逃臣妾，皆敬還復之，我則商度汝功，賜與汝。○商如字，徐音章。賚，力代反，徐音來。度，待洛反。}乃越逐，不復，汝則有常刑。\footnote{越逐為失伍，不還為攘盜，汝則有此常刑。○攘，如羊反。}無敢寇攘，逾垣牆，\footnote{軍人無敢暴劫人，逾越人垣牆，物有自來者，無敢取之。○垣音袁。}竊馬牛，誘臣妾，汝則有常刑。\footnote{軍人盜竊馬牛，誘偷奴婢，汝則有犯軍令之常刑。}甲戌，我惟徵徐戎。\footnote{誓後甲戌之日，我惟徵之。}峙乃糗糧，無敢不逮，汝則有大刑。\footnote{皆當儲峙汝糗糒之糧，使足食，無敢不相逮及，汝則有乏軍興之死刑。○峙，直裡反。\CJKunderwave{爾雅}云：“具也。”糗，去九反，一音昌紹反。糧音良。糒音備。}魯人三郊三遂，峙乃楨幹。甲戌，我惟築，\footnote{總諸國之兵，而但稱魯人。峙具楨幹，道近也。題曰楨，旁曰幹。言“三郊三遂”，明東郊距守不峙，甲戌日當築攻敵壘距堙之屬。○楨，徐音貞。幹，工翰反。築，陟六反。守，手又反。堙音因。}


{\noindent\zhuan\zihao{6}\fzbyks 傳“馬牛”至“曰妾”。正義曰：僖四年\CJKunderwave{左傳}云：“唯是風馬牛不相及也。賈逵云：“風，放也。牝牡相誘謂之風。”然則馬牛風佚，因牝牡相逐而遂至放佚遠去也。“逋”亦逃也。軍士在軍，當各守部署，止則有壘壁，行則有隊伍，勿敢棄越壘伍而遠求逐之。\CJKunderwave{周禮}太宰“以九職任萬民”，“八曰臣妾，聚斂疏材”。僖十七年\CJKunderwave{左傳}云，晉惠公之妻“梁嬴孕，過期。卜招父與其子卜之。其子曰：‘將生一男一女。’招曰：‘然。男為人臣，女為人妾。’”是“役人賤者男曰臣，女曰妾”也。古人或以婦女從軍，故云“臣妾逋逃”也。 \par}

{\noindent\zhuan\zihao{6}\fzbyks 傳“皆當”至“死刑”。正義曰：“峙”，具也。預貯米粟謂之“儲峙”。鄭眾云：“糗，熬大豆及米也。”\CJKunderwave{說文}云：“糗，熬米麥也。”\CJKunderline{鄭玄}云：“糗，搗熬谷也。”謂熬米麥使熟，又搗之以為粉也。“糒”，乾飯也。“糗糒”是行軍之糧。皆當儲峙汝糗糒之糧，使在軍足食。“無敢不相逮及”，謂儲糧少，不及眾人，汝則有乏軍興之死刑。興軍征伐而有乏少，謂之“乏軍興”。今律：“乏軍興者斬。” \par}

{\noindent\zhuan\zihao{6}\fzbyks 傳“總諸”至“之屬”。正義曰：指言“魯人”，明更有他國之人。總諸國之兵，而但謂魯人。峙具楨幹，為道近故也。峙具楨幹以擬築之用。“題曰楨”，謂當牆兩端者也。“旁曰幹”，謂在牆兩邊者也。\CJKunderwave{釋詁}云：“楨，幹也。”舍人曰：“楨，正也，築牆所立兩木也。幹所以當牆兩邊障土者。”“三郊三遂”謂魯人三軍。\CJKunderwave{周禮·司徒}萬二千五百家為鄉。\CJKunderwave{司馬法}：“萬二千五百人為軍。”\CJKunderwave{小司徒}云：“凡起徒役，無過家一人。”是家出一人，一鄉為一軍。天子六軍，出自六鄉，則諸侯大國三軍，亦當出自三鄉也。\CJKunderwave{周禮}又云，萬二千五百家為遂。\CJKunderwave{遂人職}云：“以歲時稽其人民，簡其兵器，以起徵役。”則六遂亦當出六軍，鄉為正，遂為副耳。鄭眾云：“六遂之地在王國百里之外。”然則王國百里為郊，鄉在郊內，遂在郊外。\CJKunderwave{釋地}云：“邑外謂之郊。”孫炎曰：“邑，國都也。設百里之國，去國十里為郊。”則諸侯之制，亦當鄉在郊內，遂在郊外。此言“三郊三遂”者，“三郊”謂三鄉也。蓋使三鄉之民，分在四郊之內，三遂之民，分在四郊之外，鄉近於郊，故以郊言之。鄉遂之民，分在國之四面，當有四郊四遂，惟言“三郊三遂”者，明東郊令留守，不令峙楨幹也。上云“甲戌，我惟徵徐戎”，此云“甲戌，我惟築”，期以至日即築，當築攻敵之壘距堙之屬。\CJKunderwave{兵法}：“攻城築土為山，以闚望城內，謂之距堙。”襄六年\CJKunderwave{左傳}云：“晏弱城東陽，而遂圍萊。甲寅，堙之環城，傅於堞。”杜預云：“堞，女牆也。堙，土山也。周城為土山及女牆。”宣十五年\CJKunderwave{公羊傳}楚子圍宋，“使司馬子反乘堙而窺宋城，宋華元亦乘堙而出見之”。何休云：“堙，距堙，上城具也。”是攻敵城壘必有距堙，知“築”者，築距堙之屬也。 \par}

無敢不供，汝則有無餘刑，非殺。\footnote{峙具楨幹，無敢不供。不供，汝則有無餘之刑。刑者非一也，然亦非殺汝。○供音恭。}魯人三郊三遂，峙乃芻茭，無敢不多，汝則有大刑。”\footnote{郊遂多積芻茭，供軍牛馬。不多，汝則亦有乏軍興之大刑。○芻，初俱反，茭音交。}

{\noindent\zhuan\zihao{6}\fzbyks 傳“峙具”至“殺汝”。正義曰：上云“無敢不逮”，此云“無敢不供”，下云“無敢不多”，文異者，糗糧難備，不得偏少，故云“無敢不逮”；楨幹易得，惟恐闕事，故云“無敢不供”；芻茭賤物，惟多為善，故云“無敢不多”，量事而為文也。“不供，汝則有無餘之刑”者，言刑者非一，謂閤家盡刑之。\CJKunderline{王肅}云：“汝則有無餘刑，父母妻子同產皆坐之，無遺免之者，故謂無餘之刑。然入於罪隸，亦不殺之。”\CJKunderline{鄭玄}云：“無餘刑非殺者，謂盡奴其妻子，不遺其種類，在軍使給廝役，反則入於罪隸、舂槁，不殺之。”\CJKunderwave{周禮·司厲}云：“其奴，男子入於罪隸，女子入於舂槁。”\CJKunderline{鄭玄}云：“奴，從坐而沒入縣官者，男女同名。”鄭眾云：“輸於罪隸、舂人、槁人之官也。”然不供楨幹，雖是大罪，未應緣坐盡及家人，蓋亦權以脅之，使勿犯耳。○“芻茭”。正義曰：鄭云：“茭，乾芻也。” \par}

{\noindent\shu\zihao{5}\fzkt “馬牛”至“常刑”。正義曰：馬牛其有放佚，臣妾其有逋逃，汝無敢棄越壘伍而遠求逐之。其有得逸馬牛、逃臣妾，皆敬還復之，歸於本主，我則商度汝功，賞賜汝。汝若棄越壘伍，遠求逐馬牛臣妾，及有得馬牛臣妾不肯敬還復歸本主者，汝則有常刑。” \par}

\section{秦誓第三十二}


\CJKunderline{秦穆公}伐鄭，\footnote{遣三帥帥師往伐之。○事見魯僖公三十三年。三帥，謂孟明視、西乞術、白乙丙。帥，色類反，下注同。}\CJKunderline{晉襄公}帥師敗諸崤，\footnote{崤，晉要塞也。以其不假道，伐而敗之，囚其三帥。○崤，戶交反。塞，悉代反。假，工下反。}還歸，作\CJKunderwave{秦誓}。\footnote{晉舍三帥，還歸秦，穆公悔過作誓。}

秦誓\footnote{貪鄭取敗，悔而自誓。}


{\noindent\zhuan\zihao{6}\fzbyks 傳“遣三”至“伐之”。正義曰：\CJKunderwave{左傳}僖三十年，晉文公與\CJKunderline{秦穆公}圍鄭，鄭使燭之武說秦伯，秦伯竊與鄭人盟，使杞子、逢孫、揚孫戍之，乃還。三十二年，杞子自鄭使告於秦曰：“鄭人使我掌其北門之管，若潛師以，來國可得也。”穆公訪諸蹇叔，蹇叔曰：“不可。”公辭焉。召孟明、西乞、白乙，使出師伐鄭。是“遣三帥帥師往伐之”事也。序言“穆公伐鄭”，嫌似穆公親行，故辨之耳。 \par}

{\noindent\zhuan\zihao{6}\fzbyks 傳“崤晉”至“三帥”。正義曰：杜預云：“殽在弘農澠池縣西。”築城守道謂之“塞”，言其要塞盜賊之路也。崤山險阨，是晉之要道關塞也。從秦向鄭，路經晉之南境，於南河之南崤關而東適鄭。\CJKunderwave{禮}征伐朝聘，過人之國，必遣使假道。晉以秦不假道，故伐之。\CJKunderwave{左傳}僖三十二年，晉文公卒。三十三年，秦師及滑，鄭商人弦高將市於周，遇之，矯鄭伯之命以牛十二犒師。孟明曰：“鄭有備矣，不可冀也。攻之不克，圍之不繼，吾其還也。”滅滑而還。晉先軫請伐秦師。襄公在喪，墨縗絰。夏四月，敗秦師於殽，獲百里孟明視、西乞術、白乙丙以歸。是襄公親自帥師伐而敗之，囚其三帥也。\CJKunderwave{春秋}之例，君將不言“帥師”，舉其重者。此言“襄公帥師”，依實為文，非彼例也。又\CJKunderwave{春秋}經書此事云：“晉人及羑戎敗秦師於殽。”實是晉侯而書“晉人”者，杜預云：“晉侯諱背喪用兵，通以賤者告也。”是言晉人告魯，不言晉侯親行，而云大夫將兵。大夫賤，不合書名氏，故稱“人”也。直言敗秦師於殽，不言秦之將帥之名，亦諱背喪用兵，故言辭略也。 \par}

{\noindent\zhuan\zihao{6}\fzbyks 傳“晉舍”至“作誓”。正義曰：\CJKunderwave{左傳}又稱，晉文公之夫人文嬴，秦女也，請三帥曰：“彼實構吾二君，寡君若得而食之，不厭，君何辱討焉？使歸就戮於秦，以逞寡君之志，若何？”公許之。秦伯素服郊次，向師而哭曰：“孤違蹇叔，以辱二三子，孤之罪也。不替孟明，孤之過也。”是晉舍三帥而得還，\CJKunderline{秦穆公}於是悔過作誓。序言“還歸”，謂三帥還也，嫌穆公身還，故辨之。\CJKunderwave{公羊傳}說此事云：“四馬只輪無反者。”\CJKunderwave{左傳}稱秦伯“向師而哭”，則師亦少有還者， \par}

{\noindent\shu\zihao{5}\fzkt “秦穆”至“秦誓”。正義曰：\CJKunderline{秦穆公}使孟明視、西乞術、白乙丙三帥帥師伐鄭，未至鄭而還。\CJKunderline{晉襄公}帥師敗之於崤山，囚其三帥。後晉舍三帥，得還歸於秦。\CJKunderline{秦穆公}自悔己過，誓戒群臣。史錄其誓辭，作\CJKunderwave{秦誓}。 \par}

公曰：“嗟！我士，聽無譁。\footnote{誓其群臣，通稱士也。}予誓告汝群言之首。\footnote{總言之本要。}古人有言曰：‘民訖自若，是多盤。’\footnote{言民之行己，盡用順道，是多樂。稱古人言，悔前不順忠臣。○樂音洛。}責人斯無難，惟受責俾如流，是惟艱哉！\footnote{人之有非，以義責之，此無難也。若己有非，惟受人責，即改之如水流下，是惟艱哉。○俾，必爾反，下同。}我心之憂，日月逾邁，若弗云來。\footnote{言我心之憂，欲改過自新，如日月並行過，如不復云來，雖欲改悔，恐死及之，無所益。○復，扶又反。}


{\noindent\zhuan\zihao{6}\fzbyks 傳“誓其”至“稱士”。正義曰：“士”者，男子之大號，故群臣通稱之。鄭云：“誓其群臣，下及萬民，獨雲士者，舉中言之。” \par}

{\noindent\zhuan\zihao{6}\fzbyks 傳“言民”至“忠臣”。正義曰：“訖”，盡也。“自”，用。“若”，順。“盤”，樂也。盡用順道則有福，有福則身樂，故云“是多樂”也。“稱古人言”者，悔前不用古人之言，不順忠臣之謀故也。昔漢明帝問東\CJKunderline{平王}劉蒼云：“在家何者為樂？”對曰：“為善最樂。”是其用順道則多樂。 \par}

{\noindent\zhuan\zihao{6}\fzbyks 傳“言我”至“所益”。正義曰：“逾”，益。“邁”，行也。“員”即“雲”也。言日月益為疾行，並皆過去，如似不復雲來。畏其去而不復來，夜而不復明，言己年老，前途稍近，雖欲改悔，恐死及之，不得修改，身無所益也。\CJKunderline{王肅}云：“年已衰老，恐命將終，日月遂往，若不雲來，將不復見日月，雖欲改過，無所及益。自恨改過遲晚，深自咎責之辭。” \par}

{\noindent\shu\zihao{5}\fzkt “公曰”至“雲來”。正義曰：穆公自悔伐鄭，召集群臣而告之。公曰：“諮嗟！我之朝廷之士，聽我告於汝，無得喧譁。我誓告汝眾言之首，誥汝以言中之最要者。古人有言曰：‘民之行己，盡用順道。是多樂。’言順善事，則身大樂也。見他有非理，以義責之，此無難也。惟己有非理，受人之責，即能改之，使如水之流下，此事是惟難哉！”言己已往之前不受人言，故自悔也。“今我心憂，欲自改過自新，但日月益為疾行，如似不復雲來，恐己老死不得改悔也”。 \par}

惟古之謀人，則曰未就予忌。\footnote{惟為我執古義之謀人，謂忠賢蹇叔等也，則曰未成我所欲，反忌之耳。○為，於偽反，下“為我謀”同。}惟今之謀人，姑將以為親。\footnote{惟指今事為我所謀之人，我且將以為親而用之。悔前違古從今，以取破敗。}

{\noindent\shu\zihao{5}\fzkt “惟古”至“為親”。正義曰：此穆公自說己之前過。我欲伐鄭之時，群臣共為謀計，惟為我執古義之謀人，我則曰未成我之所欲，反猜忌之。惟指今事為我所謀之人，我且將以為親己而用之。悔前違古從今，自取破敗也。其“古之謀人”，當謂忠賢之臣若蹇叔之等。“今之謀人”，勸穆公使伐鄭者，蓋謂杞子之類，國內亦當有此人。 \par}

“雖則云然，尚猷詢茲黃髮，則罔所愆。\footnote{言前雖則有云然之過，今我庶幾以道謀此黃髮賢老，則行事無所過矣。}\xpinyin{番}{po2}番良士，旅力既愆，我尚有之。\footnote{勇武番番之良士，雖眾力已過老，我今庶幾欲有此人而用之。○番音波。}仡仡勇夫，射御不違，我尚不欲。\footnote{仡仡壯勇之夫，雖射御不違，我庶幾不欲用。自悔之至。○仡，許乞反。}


{\noindent\shu\zihao{5}\fzkt “雖則”至“不欲”。正義曰：言我前事雖則有云然之過，我今庶幾以道謀此黃髮賢老，受用其言，則行事無所過也。番番然勇武之善士，雖眾力既過老，而謀計深長，我庶幾欲有此人而用之。仡仡然壯勇之夫，雖射御不有違失，而智慮淺近，我庶幾不欲用之。自悔往前用壯勇之計失也。 \par}

惟截截善\xpinyin{諞}{pian2}言，俾君子易辭，我皇多有之。昧昧我思之，\footnote{惟察察便巧善為辨佞之言，使君子迴心易辭，我前多有之，以我昧昧思之不明故也。○截，才節反。馬云：“辭語截削省要也。”諞音辨，徐敷連反，又甫淺反，馬本作偏，云：“少也，辭約損明，大辨佞之人。”易，羊石反。昧音妹。}如有一介臣，斷斷猗，無他伎，其心休休焉，其如有容。\footnote{如有束脩一介臣，斷斷猗然專一之臣，雖無他伎藝，其心休休焉樂善，其如是，則能有所容。言將任之。○介音界，馬本作界，云：“一介，耿介，一心端愨者。”字又作個，音工佐反。斷，丁亂反，又音短。猗，於綺反，又於宜反。技，其綺反，本亦作伎。他，本亦作它，吐何反。樂音洛。}


{\noindent\zhuan\zihao{6}\fzbyks 傳“惟察”至“故也”。正義曰：“截截”猶“察察”，明辯便巧之意。“諞”猶辯也，由其便巧善為辯佞之言，使君子聽之迴心易辭。“皇”訓大也，我前大多有之，謂杞子之等，及在國從己之人。以我昧昧而暗，思之不明，故有此輩在我側也。 \par}

{\noindent\zhuan\zihao{6}\fzbyks 傳“如有”至“任之”。正義曰：孔注\CJKunderwave{論語}，以“束脩”為“束帶修飾”，此亦當然。“一介”謂一心耿介。“斷斷”，守善之貌。“休休”，好善之意。如有束帶修飾，一心耿介，斷斷然守善猗然專一之臣，雖復無他技藝，休休焉好樂善道，其心行如是，則能有所含容。言得此人將任用之。“猗”者，足句之辭，不為義也。\CJKunderwave{禮記·太學}引此作“斷斷兮”，“猗”是“兮”之類，\CJKunderwave{詩}云“河水清且漣漪”是也。\CJKunderline{王肅}云：“一介，耿介，一心端愨，斷斷守善之貌。無他技能，徒守善而已。休休，好善之貌。其如是，人能有所容忍小過，寬則得眾。穆公疾技巧多端，故思斷斷無他技者。” \par}

{\noindent\shu\zihao{5}\fzkt “惟截截”至“有容”。正義曰：惟察察然便巧善為辯佞之言，能使君子迴心易辭。我前大多有之，昧昧然我思之不明故也。如有一心耿介之臣，斷斷守善猗然，雖無他技藝，而其心樂善休休焉，其如是，則能有所含容。如此者，我將任用之。悔前用巧佞之人，今將任寬容善士也。 \par}

人之有技，若己有之。人之彥聖，其心好之，不啻若自其口出，是能容之。\footnote{人之有技，若己有之樂，善之至也。人之美聖，其心好之，不啻如自其口出，心好之至也。是人必能容之。○好，呼報反。啻，失豉反。}以保我子孫黎民，亦職有利哉！\footnote{用此好技聖之人，安我子孫眾人，亦主有利哉！言能興國。}

{\noindent\shu\zihao{5}\fzkt “人之”至“利哉”。正義曰：此說大賢之行也。大賢之人，見人之有技，如似己自有之。見人之有美善通聖者，其心愛好之，不啻如自其口出。愛彼美聖，口必稱揚而薦達之，其心愛之，又甚於口，言其愛之至也。是人於民必能含容之。用此愛好技聖之人，安我子孫眾民，則我子孫眾民亦主有利益哉！言其能興邦也。 \par}

人之有技，冒疾以惡之。人之彥聖，而違之，俾不達。\footnote{見人之有技藝，蔽冒疾害以惡之。人之美聖，而違背壅塞之，使不得上通。○冒，莫報反。惡，烏路反。背音佩。壅，於勇反。塞，先得反。}是不能容，以不能保我子孫黎民，亦曰殆哉！\footnote{冒疾之人，是不能容人用之，不能安我子孫眾人，亦曰危殆哉！○殆，唐在反。}


{\noindent\zhuan\zihao{6}\fzbyks 傳“見人”至“上通”。正義曰：傳以“冒”為覆冒之“冒”，謂蔽障掩蓋之也。“疾”謂疾惡之，謂憎疾患害之也。見人之美善通聖而違背之，不從其言；壅塞之，使不得上通，皆是佞人害賢之行也。 \par}

{\noindent\shu\zihao{5}\fzkt “人之”至“殆哉”。正義曰：此說大佞之行也。大佞之人，見人之有技，蔽冒疾害以惡之。見人之有美善通聖者，而違背壅塞之，使不達於在上。是人之不能含容人也。用此疾惡技聖之人，不能安我子孫眾民，則我子孫眾民亦曰危殆哉！言其必亂邦也。 \par}

邦之杌隉，曰由一人。\footnote{杌隉，不安，言危也。一人所任用，國之傾危，曰由所任不用賢。○杌，五骨反。隉，五結反，徐語折反。}邦之榮懷，亦尚一人之慶。”\footnote{國之光榮，為民所歸，亦庶幾其所任用賢之善也。穆公陳戒，背賢則危，用賢則榮，自誓改前過之意。}

{\noindent\shu\zihao{5}\fzkt “邦之”至“之慶”。正義曰：既言賢佞行異，又言用之安否。邦之杌隉，危而不安，曰由所任一人之不賢也；邦之光榮，為民所歸，亦庶幾所任一人之有慶也。言國家用賢則榮，背賢則危，穆公自誓將改前過，用賢人者也。人者也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
