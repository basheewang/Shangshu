%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\part{夏書}


\chapter{卷六}


\section{禹貢第一（禹貢上、中、下）}

禹別九州，\footnote{分其圻界。別，彼列反。九州，\CJKunderwave{周公職錄}云：“黃帝受命，風后受圖，割地布九州。”\CJKunderwave{鄹子}云：“中國為赤縣，內有九州。”\CJKunderwave{春秋說題辭}云：“州之言殊也。”圻，其依反。}隨山濬川，\footnote{刊其木，深其流。濬，思俊反。刊，苦安反。}任土作貢。\footnote{任其土地所有，定其貢賦之差。此堯時事，而在\CJKunderwave{夏書}之首，禹之王以是功。任，而鴆反。貢，字或作贛。王，於況反。}

{\noindent\zhuan\zihao{6}\fzbyks 傳“分其圻界”。正義曰：\CJKunderwave{詩}傳云：“圻，疆也。”分其疆界，使有分限。計九州之境，當應舊定，而云“禹別”者，以堯遭洪水，萬事改新，此為作貢生文，故言“禹別”耳。 \par}

{\noindent\zhuan\zihao{6}\fzbyks 傳“刊其木，深其流”。正義曰：經言“隨山刊木”，序以較略為文，直雲“隨山”，不雲隨山為何事，故傳明之隨山刊其木也。“濬川”，深其流也。“隨山”本為“濬川”，故連言之。 \par}

{\noindent\zhuan\zihao{6}\fzbyks 傳“任其”至“是功”。正義曰：九州之土，物產各異，任其土地所有，以定貢賦之差，既任其所有，亦因其肥瘠多少不同，製為差品。\CJKunderline{鄭玄}云：“任土謂定其肥磽之所生。”是言用肥瘠多少為差也。“賦”者，自上稅下之名，謂治田出谷，故經定其差等，謂之“厥賦”。“貢”者，從下獻上之稱，謂以所出之谷，市其土地所生異物，獻其所有，謂之“厥貢”。雖以所賦之物為貢用，賦物不盡有也，亦有全不用賦物，直隨地所有，採取以為貢者，此之所貢，即與\CJKunderwave{周禮·太宰}“九貢”不殊，但\CJKunderwave{周禮}分之為九耳。其賦與\CJKunderwave{周禮}“九賦”全異，彼賦謂口率出錢。不言“作賦”而言“作貢”者，取下供上之義也。諸序皆言作某篇，此序不言“作\CJKunderwave{禹貢}”者，以發首言“禹”，句末言“貢”，篇名足以顯矣。百篇之序，此類有三。“微子作誥父師、少師”，不言“作\CJKunderwave{微子}”，“仲虺作誥”，不言“作\CJKunderwave{仲虺之誥}”，與此篇皆為理足而略之也。又解篇在此之意，此治水是堯末時事，而在\CJKunderwave{夏書}之首，禹之得王天下，以是治水之功，故以為\CJKunderwave{夏書}之首。此篇史述時事，非是應對言語，當是水土既治，史即錄此篇，其初必在\CJKunderwave{虞書}之內，蓋夏史抽入\CJKunderwave{夏書}，或仲尼始退其第，事不可知也。 \par}

{\noindent\shu\zihao{5}\fzkt “禹別”至“作貢”。正義曰：禹分別九州之界，隨其所至之山，刊除其木，深大其川，使得注海。水害既除，地複本性，任其土地所有，定其貢賦之差，史錄其事，以為\CJKunderwave{禹貢}之篇。 \par}

禹貢\footnote{禹制九州貢法。}

{\noindent\zhuan\zihao{6}\fzbyks 傳“禹制九州貢法”。正義曰：禹制貢法，故以“禹貢”名篇。貢賦之法其來久矣，治水之後更復改新，言此篇貢法是禹所制，非禹始為貢也。 \par}

{\noindent\shu\zihao{5}\fzkt “禹貢”。正義曰：此篇史述為文，發首“奠高山大川”，言禹治九州之水，水害既除，定山川次秩，與諸州為引序。自“導岍”至“嶓冢”，條說所治之山，言其首尾相及也。自“導弱水”至“導洛”，條說所治之水，言其發源注海也。自“九州攸同”至“成賦中邦”，總言水土既平，貢賦得常之事也。“錫土姓”三句，論天子於土地布行德教之事也。自“五百里甸服”至“二百里流”，總言四海之內，量其遠近，分為五服之事也。自“東漸於海”以下，總結禹功成受錫之事也。 \par}

禹敷土，隨山刊木，\footnote{洪水泛溢，禹布治九州之土，隨行山林，斬木通道。○敷，芳無反，馬云：“分也。”泛，敷劍反。行，下孟反。}奠高山大川。\footnote{奠，定也。高山，五嶽。大川，四瀆。定其差秩，祀禮所視。奠，田遍反。瀆音獨，下同。}

{\noindent\zhuan\zihao{6}\fzbyks 傳“洪水”至“通道”。正義曰：\CJKunderwave{詩}傳云：“泛，泛流也。”泛是水流之貌，洪水流而泛溢，浸壞民居，故禹分佈治之。知者，文十八年\CJKunderwave{左傳}雲“舉八凱使主后土”，則伯益之輩佐禹多矣，禹必身行九州，規謀設法，乃使佐巳之人分佈治之。於時平地盡為流潦，鮮有陸行之路，故將欲治水，隨行山林，斬木通道。鄭云：“必隨州中之山而登之，除木為道，以望觀所當治者，則規其形而度其功焉。”是言禹登山之意也。\CJKunderwave{孟子}曰，禹三過門不入。其家門猶三過之，則其餘所歷多矣。來而復往，非止一處，故言分佈治之之。 \par}

{\noindent\zhuan\zihao{6}\fzbyks 傳“奠定”至“所視”。正義曰：\CJKunderwave{禮}定器於地，通名為“奠”，是“奠”為定也。山之高者，莫高於嶽；川之大者，莫大於瀆；故言“高山，五嶽”，謂、嵩、岱、衡、華、恆也；“大川，四瀆”，謂江、河、淮、濟也。此舉高大為言，卑小亦定之矣。\CJKunderwave{舜典}云：“望秩于山川。”故言“定其差秩”，定其大小次敘也。定其“祀禮所視”，謂\CJKunderwave{王制}所云“五嶽視三公，四瀆視諸侯，其餘視伯子男”。往者洪水滔天，山則為水所包，川則水皆泛溢，祭祀禮廢，今始定之，以見水土平，復舊制也。經雲“荊岐既旅”，“蔡蒙旅平”，“九山刊旅”，是次秩既定，故旅祭之。 \par}

{\noindent\shu\zihao{5}\fzkt “禹敷”至“大川”。正義曰：言禹分佈治此九州之土，其治之也，隨行所至之山，除木通道，決流其水，水土既平，乃定其高山大川。謂定其次秩尊卑，使知祀禮所視。言禹治其山川，使復常也。 \par}

\textcolor{red}{冀州}既載，\footnote{堯所都也。先施貢賦役，載於書。冀，居器反。州，九州名義見\CJKunderwave{爾雅音}。載如字。載，載於書也；馬同，鄭、韋昭云：“載，事也。”}

{\noindent\zhuan\zihao{6}\fzbyks 傳“堯所”至“於書”。正義曰：史傳皆雲堯都平陽，\CJKunderwave{五子之歌}曰：“惟彼陶唐，有此冀方。”是冀州堯所都也。諸州冀為其先，治水先從冀起，為諸州之首。記其役功之法，“既載”者，言先施貢賦役，載於書也。謂計人多少，賦功配役，載於書籍，然後徵而用之，以治水也。冀州如此，則餘州亦然，故於此特記之也。王肅云：“言巳賦功屬役，載於書籍。”傳意當然，鄭云：“載之言事，事謂作徒役也。禹知所當治水，又知用徒之數，則書於策以告帝，徵役而治之。”惟解“載”字為異，其意亦同孔也。 \par}

{\noindent\shu\zihao{5}\fzkt “冀州”。正義曰：九州之次，以治為先後。以水性下流，當從下而洩，故治水皆從下為始。冀州，帝都，於九州近北，故首從冀起。而東南次兗，而東南次青，而南次徐，而南次揚，從揚而西次荊，從荊而北次豫，從豫而西次梁，從梁而北次雍，雍地最高，故在後也。自兗已下，皆準地之形勢，從下向高，從東向西。青、徐、揚三州併為東偏，雍州高於豫州，豫州高於青、徐，雍、豫之水從青、徐而入海也。梁高於荊，荊高於揚，梁、荊之水從揚而入海也。兗州在冀州東南，冀、兗二州之水，各自東北入海也。冀州之水不經兗州，以冀是帝都，河為大患，故先從冀起，而次治兗。若使冀州之水東入兗州，水無去處，治之無益，雖是帝都，不得先也。此經大體每州之始先言山川，後言平地。青州、梁州先山後川，徐州、雍州先川后山，兗、揚、荊、豫有川無山，揚、豫不言平地，冀州田賦之下始言“恆、衛既從”，史以大略為文，不為例也。每州之下言水路相通，通向帝都之道，言禹每州事了，入朝以白帝也。 \par}

壺口治梁及岐。\footnote{壺口在冀州，梁、岐在雍州，從東循山治水而西。壺音胡，馬云：“壺口，山名。”治如字。岐，其宜反。雍，於用反，後州名同。}

{\noindent\zhuan\zihao{6}\fzbyks 傳“壺口”至“而西”。正義曰：\CJKunderwave{史記}稱高祖入咸陽，蕭何先收圖籍，則秦焚詩書，圖籍皆在。\CJKunderline{孔君}去漢初七八十年耳，身為武帝博士，必當具見圖籍，其山川所在，必是驗實而知。“壺口在冀州，梁、岐在雍州”，當時疆界為然也。此於冀州之分，言及雍州之山者，“從東循山治水而西”故也。鄭云：“於此言‘治梁及岐’者，蓋治水從下起，以襄水害易也。”班固作\CJKunderwave{漢書·地理志}，據前漢郡縣言山川所在。\CJKunderwave{志}雲壺口在河東北屈縣東南。應劭云：“已有南屈，故稱北屈。”梁山在左馮翊夏陽縣西北，岐山在右扶風美陽縣西北，然則壺口西至梁山，梁山西至岐山，從東而向西言之也。經於“壺口”之下言“治”者，孔意蓋雲欲見上下皆治也。 \par}

既修太原，至於岳陽。\footnote{高平曰太原，今以為郡名。嶽，太嶽，在太原西南。山南曰陽。嶽，字又作嶽。太嶽，山名。陽，山南曰陽，水北亦曰陽。}

{\noindent\zhuan\zihao{6}\fzbyks 傳“高平”至“曰陽”。正義曰：“太原”，原之大者，\CJKunderwave{漢書}以為郡名，傳欲省文，故云“高平曰太原，今以為郡名”，即晉陽縣是也。\CJKunderwave{釋地}云：“廣平曰原，高平曰陸。”孔以太原地高，故言“高平”，其地高而廣也。下文導山雲“壺口、雷首至於太嶽”，知此“嶽”即太嶽也。屬河東郡，在太原西南也。\CJKunderwave{地理志}河東彘縣東有霍太山，此彘縣周厲王所奔，順帝改為永安縣，\CJKunderwave{周禮·職方氏}冀州其山鎮曰霍山，即此太嶽是也。山南見日，故“山南曰陽”。此說循理平地，言從太原至嶽山之南，故云“岳陽”也。 \par}

覃懷厎績，至於衡漳。\footnote{覃懷，近河地名。漳水橫流入河，從覃懷致功至橫漳。覃，徒南反。厎，之履反。衡如字，橫也；馬云：“水名。”漳音章。近，附近之近。}

{\noindent\zhuan\zihao{6}\fzbyks 傳“覃懷”至“衡漳”。正義曰：\CJKunderwave{地理志}河內郡有懷縣，在河之北，蓋“覃懷”二字共為一地，故云“近河地名”。“衡”即古“橫”字，漳水橫流入河，故云“橫漳”。漳在懷北五百餘里，從覃懷致功而北至橫漳也。\CJKunderwave{地理志}云，清漳水出上黨沾縣大黽谷，東北至渤海阜城縣入河，過郡五，行千六百八十里，此沾縣因水為名。\CJKunderwave{志}又云：“沾水出壺關。\CJKunderwave{志}又云，濁漳水出長子縣，東至鄴縣入清漳。\CJKunderline{鄭玄}亦云：“橫漳，漳水橫流。”王肅云：“衡、漳，二水名。” \par}

厥土惟白壤，\footnote{無塊曰壤，水去土復，其性色白而壤。壤，若丈反。馬云：“天性和美也。”塊，苦對反。}

{\noindent\zhuan\zihao{6}\fzbyks 傳“無塊”至“而壤”。正義曰：\CJKunderwave{九章算術}“穿地四，為壤五。壤為息土”，則“壤”是土和緩之名，故云“無塊曰壤”。此土本色為然，水去土復其性，色白而壤。雍州色黃而壤，豫州直言“壤”，不言其色，蓋州內之土不純一色，故不得言色也。 \par}

厥賦惟上上錯，\footnote{賦謂土地所生，以供天子。上上，第一。錯，雜，雜出第二之賦。上如字，賦第一。錯，倉各反，馬云：“地有上下相錯，通率第一。”供音恭。}

{\noindent\zhuan\zihao{6}\fzbyks 傳“賦謂”至“之賦”。正義曰：以文承“厥土”之下，序雲“任土作貢”，又“賦”者稅斂之名，往者洪水為災，民皆墊溺，九州賦稅蓋亦不行，水災既除，土複本性，以作貢賦之差，故云“賦謂土地所生，以供天子”。謂稅谷以供天子，\CJKunderline{鄭玄}雲“此州入谷不貢”是也。因九州差為九等，“上上”是第一也。交錯是間雜之義，故“錯”為雜也。顧氏雲“上上之下即次上中”，故云“雜出第二之賦”也。\CJKunderwave{孟子}稱稅什一為正；輕之於堯舜，為大貊小貊；重之於堯舜，為大桀小桀；則此時亦什一。稅俱什一，而得為九等差者，人功有強弱，收穫有多少。傳以荊州“田第八，賦第三”，為“人功修”也，雍州“田第一，賦第六”，為“人功少”也，是據人功多少總計以定差。此州以上上為正，而雜為次等，言出上上時多，而上中時少也。多者為正，少者為雜，故云“第一”。此州言“上上錯”者，少在正下，故先言“上上”，而後言“錯”。豫州言“錯上中”者，少在正上，故先言“錯”，而後言“上中”。揚州雲“下上上錯”，不言“錯下上”者，以本設九等，分三品為之上中下，下上本是異品，故變文言“下上上錯”也。梁州雲“下中三錯”者，梁州之賦凡有三等，其出下中時多，故以“下中”為正，上有下上，下有下下，三等雜出，故言“三錯”，是明雜有下上、下下可知也。此九等所較無多，諸州相準為等級耳。此計大率所得，非上科定也。但治水據田責其什一，隨上豐瘠，是上之任土，而下所獻自有差降，即以差等為上之定賦也。然一升一降，不可常同。冀州自出第二，與豫州同，時則無第一之賦。豫州與冀州等一同，時則無第二之賦。或容如此，事不可恆。\CJKunderline{鄭玄}云：“賦之差，一井，上上出九夫稅，下下出一夫稅，通率九州一井稅五夫。”如鄭此言，上上出稅，九倍多於下下。鄭\CJKunderwave{詩箋}云：“井稅一夫，其田百畝。”若上上一井稅一夫，則下下九井乃出一夫，稅太少矣；若下下井稅一夫，則上上全入官矣，豈容輕重頓至是乎？ \par}

厥田惟中中。\footnote{田之高下肥瘠，九州之中為第五。中，丁仲反，又如字。中，馬云：“土地有高下。”肥，符非反。瘠，在亦反。}

{\noindent\zhuan\zihao{6}\fzbyks 傳“田之”至“第五”。正義曰：\CJKunderline{鄭玄}雲“田著高下之等者，當為水害備也”，則鄭謂地形高下為九等也。王肅雲“言其土地各有肥瘠”，則肅定其肥瘠以為九等也。如鄭之義，高處地瘠，出物既少，不得為上。如肅之義，肥處地下，水害所傷，出物既少，不得為上。故孔雲“高下肥瘠”，共相參對，以為九等。上言“敷土”，此言“厥田”，“田”、“土”異者，\CJKunderline{鄭玄}云：“地當陰陽之中，能吐生萬物者曰土。據人功作力競得而田之，則謂之田。”“田”、“土”異名，義當然也。 \par}

恆、衛既從，大陸既作。\footnote{二水已治，從其故道，大陸之地巳可耕作。從，才容反。}

{\noindent\zhuan\zihao{6}\fzbyks 傳“二水”至“耕作”。正義曰：二水泛溢漫流已治，從其故道故，今已可耕作也。青州“濰、淄其道”，與此“恆、衛既從”同，是從故道也。荊州“雲土、夢作乂”，與此“大陸既作”同，是水治可耕作也。其文不同，史異辭耳，無義例也。“壺口”與雍州之山連文，故傳言“壺口在冀州”。此無所嫌，故不言在冀州，以下皆如此也。\CJKunderwave{地理志}云，恆水出常山上曲陽縣，東入滱水。衛水出常山靈壽縣，東北入滹。大陸在鉅鹿縣北。\CJKunderwave{釋地}“十藪”云：“晉有大陸。”孫炎等皆云：“今鉅鹿縣北廣阿澤也。”郭璞云：“廣阿，猶大陸，以地名言之。”近為是也。\CJKunderwave{春秋}：“魏獻子畋於大陸，焚焉，還，卒於寧。”杜氏\CJKunderwave{春秋}說云，嫌鉅鹿絕遠，以為汲郡修武縣吳澤也。寧即修武也。然此二澤相去其遠，所以得為“大陸”者，以\CJKunderwave{爾雅}“廣平曰陸”，但廣而平者則名大陸，故異所而同名焉。然此二澤地形卑下，得以廣平為陸者，澤雖卑下，旁帶廣平之地，故統名焉。故大陸，澤名；廣河，以旁近大陸故也。 \par}

島夷皮服，\footnote{海曲謂之島。居島之夷還服其皮，明水害除。○島，當老反，馬云：“島夷，北夷國。”}

{\noindent\zhuan\zihao{6}\fzbyks 傳“海曲”至“害除”。正義曰：孔讀“鳥”為“島”。島是海中之山，\CJKunderwave{九章算術}所云“海島邈絕不可踐量”是也。傳雲“海曲謂之島”，謂其海曲有山。夷居其上，此居島之夷，常衣鳥獸之皮，為遭洪水，衣食不足，今還得衣其皮服，以明水害除也。\CJKunderline{鄭玄}云：“鳥夷，東方之民，搏食鳥獸者也。”王肅云：“鳥夷，東北夷國名也。”與孔不同。 \par}

夾右碣石，入於河。\footnote{碣石，海畔山。禹夾行此山之右，而入河逆上。此州帝都，不說境界，以餘州所至則可知。先賦後田，亦殊於餘州。不言貢篚，亦差於餘州。夾音協，注同帶也。碣，其列反，韋昭其逝反。上，時掌反。篚，方尾反。}

{\noindent\zhuan\zihao{6}\fzbyks 傳“碣石”至“餘州”。正義曰：\CJKunderwave{地理志}碣石山在北平驪城縣西南，是碣石為海畔山也。鄭云：“\CJKunderwave{戰國策}碣石在九門縣，今屬常山郡，蓋別有碣石與此名同。今驗九門無此山也。”下文“導河入於海”，傳云：“入於渤海。”渤海之郡當以此海為名。計渤海北距碣石五百餘里，河入海處遠在碣石之南，禹行碣石不得入於河也。蓋遠行通水之處，北盡冀州之境，然後南迴入河而逆上也。“夾右”者，孔雲“夾行此山之右”，則行碣石山西，南行入河，在碣石之右，故云“夾右”也。顧氏亦云：“山西曰右。”\CJKunderline{鄭玄}云：“禹由碣石山西北行，盡冀州之境，還從山東南行，入河。”鄭以北行則東為右，南行西為右，故夾山兩旁，山常居右，與孔異也。“梁州”傳云：“浮東渡河而還帝都，白所治也。”則入河逆上，為還都白所治也。禹之治水，必每州巡行，度其形勢，計其人功，施設規模，指授方略，令人分佈並作，還都白帝所治。於時帝都近河，故於每州之下皆言浮水達河，記禹還都之道也。冀、兗、徐、荊、豫、梁、雍州各自言河，惟青、揚二州不言河耳。兗州雲“浮於濟、漯，達於河”，故青州直雲“達於濟”；徐州雲“浮於淮、泗，達於河”，故揚州雲“達於淮、泗”；皆記禹入河之道也。王肅云：“凡每州之下說諸治水者，禹功主於治水，故詳記其所治之州往還所乘涉之水名。”肅雖不言“還都白帝”，亦謂為治水，故浮水也。\CJKunderline{鄭玄}以為“治水既畢，更復行之，觀地肥瘠，定貢賦上下”．其意與孔異也。八州皆言境界，而此獨無，故解之，“此州帝都，不說境界，以餘州所至則可知”也。兗州雲“濟、河”，自東河以東也。豫州雲“荊、河”，自南河以南也。雍州雲“西河”，自西河以西也。明東河之西，西河之東，南河之北是冀州之境也。馬、鄭皆雲“冀州不書其界者，時帝都之，使若廣大然”。文既局以州名，復何以見其廣大？是妄說也。又解餘州先田後賦，此州先賦後田，亦如境界，殊於餘州也。言“殊”者，當為田賦以收穫為差，田以肥瘠為等。若田在賦上，則賦宜從田，田美則宜賦重，無以見人功修否，故令賦先於田也。以見賦由人功，此州既見此理，餘州從而可知，皆令賦在田下，欲見賦從田出，為此故殊於餘州也。\CJKunderline{鄭玄}云：“此州入谷不貢。”下雲“五百里甸服”，傳雲“為天子服治田”，是田入谷，故不獻貢篚，差異於餘州也。甸服止方千里，冀之北土境界甚遙，遠都之國，必有貢篚，舉大略而言也。 \par}

濟、河惟兗州。\footnote{東南據濟，西北距河。濟，子禮反，下同。兗，悅轉反。}

{\noindent\zhuan\zihao{6}\fzbyks 傳“東南”至“距河”。正義曰：此下八州，發首言山川者，皆謂境界所及也。“據”謂跨之，“距”，至也。濟、河之間相去路近，兗州之境，跨濟而過，東南越濟水，西北至東河也。李巡注\CJKunderwave{爾雅}解州名云：“兩河間其氣清，性相近，故曰冀。冀，近也。濟、河間其氣專，體性信謙，故云兗。兗，信也。淮海間其氣寬舒，稟性安徐，故曰徐。徐，舒也。江南其氣燥勁，厥性輕揚，故曰揚。揚，輕也。荊州其氣燥剛，稟性彊梁，故曰荊。荊，強也。河南其性安舒，厥性寬豫，故曰豫。豫，舒也。河西其氣蔽壅，受性急兇，故云雍。雍，壅也。”\CJKunderwave{爾雅}“九州”無樑、清，故李巡不釋，所言未必得其本也。 \par}

九河既道，\footnote{河水分為九道，在此州界，平原以北是。九河，徒駭一，太史二，馬頰三，覆釜四，胡蘇五，簡六，絜七，鉤盤八，鬲津九；出\CJKunderwave{爾雅}。}

{\noindent\zhuan\zihao{6}\fzbyks 傳“河水”至“北是”。正義曰：河自大陸之北敷為九河，謂大陸在冀州，嫌九河亦在冀州，故云“在此州界”也。河從大陸東畔北行，而東北入海。冀州之東境，至河之西畔。水分大河，東為九道，故知在兗州界平原以北是也。\CJKunderwave{釋水}載“九河”之名云：“徒駭、太史、馬頰、覆釜、胡蘇、簡、絜、鉤盤、鬲津。”李巡曰：“徒駭，禹疏九河，以徒眾起，故云徒駭。太史，禹大使徒眾通其水道，故曰太史。馬頰，河勢上廣下狹，狀如馬頰也。覆釜，水中多渚，往往而處，形如覆釜。胡蘇，其水下流，故曰胡蘇。胡，下也。蘇，流也。簡，大也，河水深而大也。絜，言河水多山石，治之苦絜。絜，苫也。鉤盤，言河水曲如鉤，屈折如盤也。鬲津，河水狹小，可鬲以為津也。”孫炎曰：“徒駭，禹疏九河，用功雖廣，眾懼不成，故曰徒駭。胡蘇，水流多散胡蘇然。”其餘同李巡。郭璞云：“徒駭今在成平。東光縣今有胡蘇亭。”覆釜之名同李巡，餘名皆雲其義未詳。計禹陳九河，雲復其故道，則名應先有，不宜“徒駭”、“太史”因禹立名，此郭氏所以未詳也。或九河雖舊有名，至禹治水，更別立名，即\CJKunderwave{爾雅}所云是也。\CJKunderwave{漢書·溝洫志}成帝時，河堤都尉許商上書曰：“古記九河之名，有徒駭、胡蘇、鬲津，今見在成平、東光、鬲縣界中。自鬲津以北至徒駭，其間相去二百餘里。”是知九河所在，徒駭最北，鬲津最南。蓋徒駭是河之本道，東出分為八枝也。許商上言三河，下言三縣，則徒駭在成平，胡蘇在東光，鬲津在鬲縣，其餘不復知也。\CJKunderwave{爾雅}“九河”之次，從北而南。既知三河之處，則其餘六者，太史、馬頰、覆釜在東光之北，成平之南；簡、絜、鉤盤在東光之南，鬲縣之北也。其河填塞，時有故道。\CJKunderline{鄭玄}云：“周時齊桓公塞之，同為一河。今河間弓高以東，至平原鬲津，往往有其遺處。”\CJKunderwave{春秋緯·寶乾圖}云：“移河為界在齊呂，填閼八流以自廣。”\CJKunderline{鄭玄}蓋據此文為“齊桓公塞之”也。言閼八流拓境，則塞其東流八枝，並使歸於徒駭也。 \par}

雷夏既澤，灉沮會同。\footnote{雷夏，澤名。灉、沮，二水，會同此澤。灉，徐音邕，王於用反。沮，七餘反。}

{\noindent\zhuan\zihao{6}\fzbyks 傳“雷夏”至“此澤”。正義曰：洪水之時，高原亦水，澤不為澤。“雷夏既澤”，高地水盡，此復為澤也。於“澤”之下言“灉、沮會同”，謂二水會合而同入此澤也。\CJKunderwave{地理志}云，雷澤在濟陰城陽縣西北。 \par}

桑土既蠶，是降丘宅土。\footnote{地高曰丘。大水去，民下丘，居平土，就桑蠶。蠶，在南反。}

{\noindent\zhuan\zihao{6}\fzbyks 傳“地高”至“桑蠶”。正義曰：\CJKunderwave{釋丘}云：“非人為之丘。”孫炎曰：“地性自然也。”是“地高曰丘”也。“降丘宅土”與“既蠶”連文，知“下丘，居平土，就桑蠶”也。計下丘居土，諸處皆然，獨於此州言之者，\CJKunderline{鄭玄}云：“此州寡于山，而夾川兩大流之間，遭洪水，其民尤困。水害既除，於是下丘居土，以其免於厄，尤喜，故記之。 \par}

{\noindent\shu\zihao{5}\fzkt “桑土”至“宅土”。正義曰：宜桑之土既得桑養蠶矣。洪水之時，民居丘上，於是得下丘陵，居平土矣。 \par}

厥土黑墳，\footnote{色黑而墳起。墳，扶粉反，後同；韋昭音勃僨反，起也；馬云：“有膏肥也。”}厥草惟繇，厥木惟條。\footnote{繇，茂。條，長也。繇音遙，馬云：“抽也。”}

{\noindent\zhuan\zihao{6}\fzbyks 傳“繇，茂。條，長也”。正義曰：“繇”是茂之貌，“條”是長之體，言草茂而木長也。九州惟此州與徐揚三州言草木者，三州偏宜之也。宜草木，則地美矣。而田非上者，為土下溼故也。 \par}

厥田惟中下，\footnote{田第六。}厥賦貞，\footnote{貞，正也。州第九，賦正與九相當。}

{\noindent\zhuan\zihao{6}\fzbyks 傳“貞正”至“相當”。正義曰：\CJKunderwave{周易}彖、象皆以“貞”為正也。諸州賦無下下，“貞”即下下，為第九也。此州治水最在後畢，州為第九成功，其賦亦為第九，列賦於九州之差，與第九州相當，故變文為“貞”，見此意也。 \par}

作十有三載，乃同。\footnote{治水十三年，乃有賦法，與他州同。載，馬、鄭本作年。}

{\noindent\zhuan\zihao{6}\fzbyks 傳“治水”至“州同”。正義曰：“作”者，役功作務，謂治水也。治水十三年，乃有賦法，始得貢賦，與他州同也。他州十二年，此州十三年，比於他州最在後也。\CJKunderwave{堯典}言鯀治水九載，績用不成，然後堯命得舜，舜乃舉禹治水，三載功成，堯即禪舜。此言“十三載”者，並鯀九載數之。\CJKunderwave{祭法}雲“禹能修鯀之功”，明鯀已加功，而禹因之也。此言“十三載”者，記其治水之年，言其水害除耳，非言十三年內皆是禹之治水施功也。馬融曰：“禹治水三年，八州平，故堯以為功而禪舜。”是十二年而八州平，十三年而兗州平，兗州平在舜受終之年也。 \par}

厥貢漆絲，厥篚織文。\footnote{地宜漆林，又宜桑蠶。織文，錦綺之屬。盛之篚篚而貢焉。漆音七。盛音成。}

{\noindent\zhuan\zihao{6}\fzbyks 傳“地宜”至“貢焉”。正義曰：任土作貢，此州貢漆，知“地宜漆林”也。\CJKunderwave{周禮·載師}雲“漆林之徵”，故以“漆林”言之。“綺”是織繒之有文者，是綾錦之別名，故云“錦綺之屬”，皆是織而有文者也。“篚”是入貢之時盛在於篚，故云“盛之篚篚而貢焉”。\CJKunderline{鄭玄}云：“貢者百功之府受而藏之。其實於篚者，入於女功，故以貢篚別之。”歷檢篚之所盛，皆供衣服之用，入於女功，如鄭言矣。“檿絲”中琴瑟之弦，亦是女功所為也。“織貝”，\CJKunderline{鄭玄}以為織如貝文，傳謂“織為細紵。貝為水物”，則貝非服飾所須，蓋恐其損缺，故以筐篚盛之也。諸州無“厥篚”者，其諸州無入篚之物，故不貢也。漢世陳留襄邑縣置服官，使製作衣服，是兗州綾錦美也。 \par}

浮於濟、漯，達於河。\footnote{順流曰浮。濟、漯兩水名。因水入水曰達。漯，天答反，\CJKunderwave{篇韻}作他合反。}

{\noindent\zhuan\zihao{6}\fzbyks 傳“順流”至“曰達”。正義曰：\CJKunderwave{地理志}云，漯水出東郡東武陽縣，至樂安千乘縣入海，過郡三，行千二十里。其濟則下文具矣，是“濟、漯”為二水名也。言“因水入水曰達當”，謂從水入水，不須舍舟而陸行也。揚州雲“沿於江海，達於淮泗”，傳雲“沿江入海，自海入淮，自淮入泗”，是言水路相通，得乘舟經達也。案青州雲“浮於汶，達於濟”，經言濟會於汶，浮汶則達濟也。此雲“浮於濟、漯，達於河”，從漯入濟，自濟入河徐州雲“浮於淮泗，達於河”，蓋以徐州北接青州，既浮淮泗，當浮汶入濟，以達於河也。 \par}

海、岱惟\textcolor{red}{青州}。\footnote{東北據海，西南距岱。岱音代，泰山也。}

{\noindent\zhuan\zihao{6}\fzbyks 傳“東北”至“距岱”。正義曰：海非可越而言“據”者，東萊東境之縣，浮海入海曲之間，青州之境，非至海畔而已，故言“據”也。漢末有公孫度者，竊據遼東，自號青州刺史，越海收東萊諸郡。堯時青州當越海而有遼東也。舜為十二州，分青州為營州，營州即遼東也。 \par}

嵎夷既略，濰、淄其道。\footnote{嵎夷，地名。用功少曰略。濰、淄二水復其故道。嵎音隅。濰音惟，本亦作惟，又作維。淄，側其反。}

{\noindent\zhuan\zihao{6}\fzbyks 傳“嵎夷”至“故道”。正義曰：“嵎夷，地名”，即\CJKunderwave{堯典}“宅嵎夷”是也。“嵎夷”、“萊夷”、“和夷”為地名，“淮夷”為水名，“島夷”為狄名，皆觀文為說也。“略”是簡易之義，故“用功少為略”也。\CJKunderwave{地理志}云，濰水出琅邪箕屋山，北至都昌縣入海，過郡三，行五百二十里。淄水出泰山萊蕪縣原山，東北至千乘博昌縣入海。 \par}

厥土白墳，海濱廣斥。\footnote{濱，涯也。言復其斥鹵。濱，必人反。斥，徐音尺。\CJKunderwave{說文}云：“東方謂之斥，西方謂之滷。”鄭云：“斥謂地咸鹵。”涯，魚佳反。}

{\noindent\zhuan\zihao{6}\fzbyks 傳“濱涯”至“斥鹵”。正義曰：“濱，涯”，常訓也。\CJKunderwave{說文}云：“滷，咸地也。東方謂之斥，西方謂之滷。”海畔迥闊，地皆斥鹵，故云“廣斥”，言水害除，復舊性也。 \par}

厥田惟上下，厥賦中上。\footnote{田第三，賦第四。}厥貢鹽、絺，海物惟錯。\footnote{絺，細葛。錯，雜，非一種。鹽，餘佔反。絺，敕其反。種，章勇反。}岱畎絲、枲、鉛、松、怪石。\footnote{畎，谷也。怪，異；好石似玉者。岱山之谷，出此五物，皆貢之。畎，工犬反，徐本作畎谷。枲，思似反。鉛，寅專反，字從㕣；㕣音以選反。怪如字。怪石，碔砆之屬。}

{\noindent\zhuan\zihao{6}\fzbyks 傳“畎谷”至“貢之”。正義曰：\CJKunderwave{釋水}云：“水注川曰谿，注谿曰谷。”谷是兩山之閒流水之道，“畎”言畎去水，故言“谷”也。“怪石”，奇怪之石，故云“好石似玉”也。“枲”，麻也。“鉛”，錫也。岱山之谷有此五物，美於他方所有，故貢之也。 \par}

萊夷作牧，\footnote{萊夷，地名。可以放牧。萊音來。牧，牧養之牧，徐音目，一音茂，注同。}厥篚檿絲。\footnote{檿桑蠶絲，中琴瑟弦。檿，烏簟反，山桑也。}

{\noindent\zhuan\zihao{6}\fzbyks 傳“檿桑”至“瑟弦”。正義曰：\CJKunderwave{釋木}云：“檿桑，山桑。”郭璞曰：“柘屬也。”“檿絲”，是蠶食檿桑，所得絲韌，中琴瑟弦也。 \par}

浮於汶，達於濟。

{\noindent\shu\zihao{5}\fzkt “浮於汶”。正義曰：\CJKunderwave{地理志}云，汶水出泰山萊蕪縣原山，西南入濟也。 \par}

海、岱及淮惟\textcolor{red}{徐州}。\footnote{東至海，北至岱，南及淮。汶音問。}淮、沂其乂，蒙、羽其藝。\footnote{二水已治，二山已可種藝。沂，魚依反，水名。藝，魚世反。}

{\noindent\zhuan\zihao{6}\fzbyks 傳“二水”至“種藝”。正義曰：“乂”訓治也，故云“二水已治”。\CJKunderwave{地理志}云，沂水出泰山，蓋縣臨樂子山南至下邳入泗，過郡五，行六百里。淮出桐柏山，發源遠矣，於此州言之者，淮水至此而大，為害尤甚，喜得其治，故於此記之。\CJKunderwave{地理志}云，蒙山在泰山蒙陰縣西南。羽山在東海祝其縣南。\CJKunderwave{詩}雲“藝之荏菽”，故“藝”為種也。 \par}

大野既豬，東原底平。\footnote{大野，澤名。水所停曰豬。東原致功而平，言可耕。豬，張魚反，馬云：“水所停止深者曰豬。”劉東胡反。}

{\noindent\zhuan\zihao{6}\fzbyks 傳“大野”至“可耕”。正義曰：\CJKunderwave{地理志}云，大野澤在山陽鉅野縣北。“巨”即大也。\CJKunderwave{檀弓}云：“汙其宮而豬焉。”又澤名孟豬，停水處也，故云“水所停曰豬”。往前漫溢，今得豬水為澤也。“東原”即今之東平郡也。致功而地平，言其可耕也。 \par}

厥土赤埴墳，草木漸包。\footnote{土黏曰埴。漸，進長。包，叢生。埴，市力反，鄭作戠，徐、鄭、王皆讀曰熾，韋昭音試。漸如字，本又作蔪，\CJKunderwave{字林}才冉反，草之相包裹也。包，必茅反，字或作苞，非叢生也，馬云：“相包裹也。”黏，女佔反。長，丁丈反。叢，才公反。}

{\noindent\zhuan\zihao{6}\fzbyks 傳“土黏”至“叢生”。正義曰：“戠”“埴”、音義同。\CJKunderwave{考工記}用土為瓦，謂之“摶埴之工”，是“埴”謂黏土，故“土黏曰埴”。\CJKunderwave{易·漸卦}彖云：“漸，進也。”\CJKunderwave{釋言}云：“苞，稹也。”孫炎曰“物叢生曰苞，齊人名曰稹”。郭璞曰：“今人呼叢致者為稹。”“漸苞”謂長進叢生，言其美也。 \par}

厥田惟上中，厥賦中中。\footnote{田第二，賦第五。}厥貢惟土五色，\footnote{王者封五色土為社，建諸侯則各割其方色土與之，使立社。燾以黃土，苴以白茅，茅取其潔，黃取王者覆四方。燾，徒報反，覆也。苴，子餘反，包裹也。}

{\noindent\zhuan\zihao{6}\fzbyks 傳“王者”至“四方”。正義曰：傳解貢土之意，王者封五色土以為社，若封建諸侯，則各割其方色土與之，使歸國立社。其土燾以黃土。燾，覆也。四方各依其方色，皆以黃土覆之。其割土與之時，苴以白茅，用白茅裹土與之。必用白茅者，取其絜清也。\CJKunderwave{易}稱“藉用白茅”，茅色白而絜美。\CJKunderwave{韓詩外傳}云：“天子社廣五丈，東方青，南方赤，西方白，北方黑，上冒以黃土。將封諸侯，各取其方色土，苴以白茅，以為社。明有土謹敬絜清也。”蔡邕\CJKunderwave{獨斷}云：“天子大社，以五色土為壇。皇子封為王者，授之大社之土，以所封之方色苴以白茅，使之歸國以立社，謂之茅社。”是必古書有此說，故先儒之言皆同也。 \par}

羽畎夏翟，嶧陽孤桐，\footnote{夏翟，翟，雉名。羽中旌旄，羽山之谷有之。孤，特也。嶧山之陽特生桐，中琴瑟。夏，行雅反。翟，徒歷反。嶧音亦，一音夕。}

{\noindent\zhuan\zihao{6}\fzbyks 傳“夏翟”至“琴瑟”。正義曰：\CJKunderwave{釋鳥}云：“翟，山雉。”此言“夏翟”，則“夏翟”共為雉名。\CJKunderwave{周禮}立夏採之官，取此名也。\CJKunderwave{周禮·司常}云：“全羽為旞，析羽為旌。”用此羽為之，故云“羽中旌旄”也。\CJKunderwave{地理志}云，東海下邳縣西有葛嶧山，即此山也。 \par}

泗濱浮磬，淮夷蠙珠暨魚。\footnote{泗，水涯。水中見石，可以為磬。蠙珠，珠名。淮、夷二水出蠙珠及美魚。泗音四，水名。淮夷，鄭云：“淮水之夷民也。”馬云：“淮、夷，二水名。”孔傳雲“淮夷之水”，本亦有作“淮夷二水”也。蠙音蒲邊反，徐扶堅反，字又作蚍，韋昭薄迷反，蚌也。暨，其器反。見，賢遍反。}

{\noindent\zhuan\zihao{6}\fzbyks 傳“泗水”至“美魚”。正義曰：泗水旁山而過，石為泗水之涯，石在水旁，水中見石，似若水中浮然，此石可以為磬，故謂之“浮磬”也。貢石而言磬者，此石宜為磬，猶如“砥礪”然也。蠙是蚌之別名，此蚌出珠，遂以蠙為珠名。蠙之與魚皆是水物，而以“淮夷”冠之，知“淮夷”是二水之名。“淮”即四瀆之淮也。“夷”蓋小水，後來竭涸，不復有其處耳。王肅亦以“淮夷”為水名。\CJKunderline{鄭玄}以為“淮水之上，夷民獻此珠與魚”也。\CJKunderwave{地理志}泗水出濟陰乘氏縣，東南至臨淮雎陵縣入淮，行千一百一十里也。 \par}

厥篚玄纖縞。\footnote{玄，黑繒。縞，白繒。纖，細也。纖在中，明二物皆當細。纖，息廉反。縞，古老反，徐古到反。繒，似陵反。}

{\noindent\zhuan\zihao{6}\fzbyks 傳“玄黑”至“當細”。正義曰：篚之所盛，例是衣服之用，此單言“玄”，玄必有質，玄是黑色之別名，故知玄是黑繒也。\CJKunderwave{史記}稱高祖為義帝發喪，諸侯皆縞素，是縞為白繒也。 \par}

浮於淮、泗，達於河。\footnote{河如字，\CJKunderwave{說文}作菏，工可反，云：“水出山陽湖陵南。”}

淮、海惟\textcolor{red}{揚州}。\footnote{北據淮，南距海。}彭蠡既豬，陽鳥攸居。\footnote{彭蠡，澤名。隨陽之鳥，鴻雁之屬，冬月所居於此澤。蠡音禮，張勃\CJKunderwave{吳錄}云：“今名洞庭湖。”案今在九江郡界。}

{\noindent\zhuan\zihao{6}\fzbyks 傳“彭蠡”至“此澤”。正義曰：“彭蠡”是江漢合處，下雲“導漾水，南入於江，東匯為彭蠡”是也。日之行也，夏至漸南，冬至漸北，鴻雁之屬，九月而南，正月而北，左思\CJKunderwave{蜀都賦}所云“木落南翔，冰泮北徂”是也。日，陽也，此鳥南北與日進退，隨陽之鳥，故稱“陽鳥”，冬月所居於此彭蠡之澤也。 \par}

三江既入，震澤厎定。\footnote{震澤，吳南大湖名。言三江已入，致定為震澤。三江，韋昭云：“謂吳松江、錢唐江、浦陽江也。”\CJKunderwave{吳地記}云：“松江東北行七十里，得三江口，東北入海為婁江，東南入海為東江，並松江為三江。震澤，吳都太湖。厎，之履反，致也，\CJKunderwave{史記}音致。大湖，音太湖。}

{\noindent\zhuan\zihao{6}\fzbyks 傳“震澤”至“震澤”。正義曰：\CJKunderwave{地理志}云，會稽吳縣，故周泰伯所封國也。具區在西，古文以為震澤，是“吳南大湖名”。蓋縣治居澤之東北，故孔傳言“南”，\CJKunderwave{志}言“西”。大澤畜水，南方名之曰湖，三江既入此湖也。治水致功，今江入此澤，故“致定為震澤”也。下傳云：“自彭蠡江分為三，入震澤，遂為北江而入海。”是孔意江從彭蠡而分為三，又共入震澤，從震澤復分為三，乃入海。鄭云：“三江分於彭蠡，為三孔東入海。”其意言“三江既入”，入海耳，不入震澤也。又案\CJKunderwave{周禮·職方}揚州藪曰具區，浸曰五湖。五湖即震澤。若如\CJKunderwave{志}雲具區即震澤，則浸、藪為一。案餘州浸、藪皆異而揚州同者，蓋揚州浸、藪同處，論其水謂之浸，指其澤謂之藪。 \par}

篠簜既敷，\footnote{篠，竹箭。簜，大竹。水去巳布生。篠，西了反。簜，徒黨反，或作𥯕，他莽反。}

{\noindent\zhuan\zihao{6}\fzbyks 傳“篠，竹箭。簜，大竹”。正義曰：\CJKunderwave{釋草}云：“篠，竹箭。”郭璞云：“別二名也。”又云“簜，竹”。李巡曰：“竹節相去一丈曰簜。”孫炎曰：“竹闊節者曰簜。”郭璞云：“竹別名。”是篠為小竹，簜為大竹。 \par}

厥草惟夭，厥木惟喬。\footnote{少長曰夭。喬，高也。夭，於嬌反，馬云：“長也。”喬，其嬌反，徐音驕。少，詩照反。長，丁丈反。}

{\noindent\zhuan\zihao{6}\fzbyks 傳“少長曰夭。喬，高也”。正義曰：夭是少長之貌，\CJKunderwave{詩}曰：“桃之夭夭”是也。“喬，高”，\CJKunderwave{釋詁}文。\CJKunderwave{詩}曰“南有喬木”是也。 \par}

厥土惟塗泥，\footnote{地泉溼。}厥田惟下下，厥賦下上錯。\footnote{田第九，賦第七，雜出第六。}厥貢惟金三品，\footnote{金、銀、銅也。}

{\noindent\zhuan\zihao{6}\fzbyks 傳“金、銀、銅也”。正義曰：“金”既總名，而云“三品”，黃金以下惟有白銀與銅耳，故為“金、銀、銅也”。\CJKunderwave{釋器}云：“黃金謂之璗，其美者謂之鏐。白金謂之銀，其美者謂之鐐。”郭璞曰：“此皆道金銀之別名及其美者也。鏐即紫磨金也。”\CJKunderline{鄭玄}以為“金三品者，銅三色也。” \par}

瑤、琨、篠簜，\footnote{瑤、琨皆美玉。瑤音遙。琨音昆，美石也，馬本作瑻，韋昭音貫。}

{\noindent\zhuan\zihao{6}\fzbyks 傳“瑤、琨，皆美玉”。正義曰：美石似玉者也。玉、石其質相類，美惡別名也。王肅云：“瑤、琨，美石次玉者也。” \par}

齒、革、羽、毛、惟木。\footnote{齒，象牙。革，犀皮。羽，鳥羽。毛，旄牛尾。木，楩、軺、豫章。犀，細兮反。旄音毛。楩音緶，又婢善反。}

{\noindent\zhuan\zihao{6}\fzbyks 傳“齒象”至“豫章”。正義曰：\CJKunderwave{詩}雲“元龜象齒”，知“齒”是象牙也。\CJKunderwave{說文}云：“齒，口齗骨也。牙，牡齒也。”隱五年\CJKunderwave{左傳}雲“齒牙骨角”，“牙”、“齒”小別，統而名之，“齒”亦“牙”也。\CJKunderwave{考工記}：“犀甲七屬，兕甲六屬。”宣二年\CJKunderwave{左傳}云：“犀兕尚多，棄甲則那？”是甲之所用，犀革為上；革之所美，莫過於犀；知“革”是犀皮也。\CJKunderwave{說文}云：“獸皮治去其毛為革。”革與皮去毛為異耳。\CJKunderwave{說文}云：“羽，鳥長毛也。”知“羽”是鳥羽。南方之鳥，孔雀、翡翠之屬，其羽可以為飾，故貢之也。\CJKunderwave{說文}云：“犛，西南夷長旄牛也。”此犛牛之尾可為旌旗之飾，經傳通謂之“旄”。\CJKunderwave{牧誓}雲“右秉白旄”，\CJKunderwave{詩}雲“建旐設旄”，皆謂此牛之尾，故知“毛”是旄牛尾也。直雲“惟木”，不言木者，故言“楩、軺、豫章”，此三者是揚州美木，故傳舉以言之，所貢之木不止於此。 \par}

島夷卉服，\footnote{南海島夷草服葛越。卉，徐許貴反。}

{\noindent\zhuan\zihao{6}\fzbyks 傳“南海”至“葛越”。正義曰：上傳“海曲謂之島”，知此“島夷”是南海島上之夷也。\CJKunderwave{釋草}云：“卉，草。”舍人曰：“凡百草一名卉。”知“卉服”是“草服葛越”也。葛越，南方布名，用葛為之。左思\CJKunderwave{吳都賦}雲“蕉葛升越，弱於羅紈”是也。冀州雲“島夷皮服”，是夷自服皮，皮非所貢也。此言“島夷卉服”，亦非所貢也。此與“萊夷作牧”並在貢篚之間，古史立文不次也。\CJKunderline{鄭玄}云：“此州下溼，故衣草服。貢其服者，以給天子之官。”與孔異也。 \par}

厥篚織、貝。\footnote{織，細繒。貝，水物。}

{\noindent\zhuan\zihao{6}\fzbyks 傳“織細”至“水物”。正義曰：傳以“貝”非織物，而云“織貝”，則貝、織異物，織是織而為之，揚州紵之所出，此物又以篚盛之，為衣服之用，知是“細紵”，謂細紵布也。\CJKunderwave{釋魚}之篇貝有居陸居水，此州下溼，故云“水物”。\CJKunderwave{釋魚}有“玄貝，貽貝。餘貾，黃白文。餘泉，白黃文”，當貢此有文之貝以為器物之飾也。\CJKunderline{鄭玄}云：“貝，錦名。\CJKunderwave{詩}云：‘萋兮斐兮，成是貝錦。’凡為織者先染其絲，乃織之則文成矣。\CJKunderwave{禮記}曰：‘土不衣織。’”與孔異也。 \par}

厥包橘柚錫貢。\footnote{小曰橘，大曰柚。其所包裹而致者，錫命乃貢。言不常。橘，均必反。柚，由究反。裹音果。}

{\noindent\zhuan\zihao{6}\fzbyks 傳“小曰”至“不常”。正義曰：橘、柚二果，其種本別，以實相比，則柚大橘小，故云“小曰橘，大曰柚”。猶\CJKunderwave{詩傳}雲“大曰鴻，小曰雁”，亦別種也。此物必須裹送，故云其所包裹而送之。以須之有時，故待錫命乃貢，言不常也。文在“篚”下，以不常故耳。荊州“納錫大龜”，豫州“錫貢磬錯”，皆為非常，並在“篚”下。荊州言“包”，傳雲“橘柚”也，文在“篚”上者，荊州橘柚為善，以其常貢。此州則不常也。王肅云：“橘與柚錫其命而後貢之，不常入，當繼荊州乏無也。”鄭云：“有錫則貢之，此州有錫而貢之，或時無，則不貢。錫，所以柔金也。\CJKunderwave{周禮·考工記}云，攻金之工掌執金錫之齊故也。” \par}

沿於江、海，達於淮、泗。\footnote{順流而下曰沿。沿江入海，自海入淮，自淮入泗。沿，悅專反；鄭本作松，松當為沿；馬本作均，云：“均，平。”}

{\noindent\zhuan\zihao{6}\fzbyks 傳“順流”至“入泗”。正義曰：文十年\CJKunderwave{左傳}云：“沿漢溯江。”溯是逆，沿是順，故“順流而下曰沿”。“沿江入海”，順也。“自海入淮，自淮入泗”，逆也。 \par}

荊及衡陽惟荊州。\footnote{北據荊山，南及衡山之陽。}

{\noindent\zhuan\zihao{6}\fzbyks 傳“北據”至“之陽”。正義曰：此州北界至荊山之北，故言“據”也。“南及衡山之陽”，其境過衡山也。以衡是大山，其南無復有名山大川可以為記，故言“陽”見其南至山南也。 \par}

江、漢朝宗於海，\footnote{二水經此州而入海，有似於朝，百川以海為宗。宗，尊也。朝，直遙反。}

{\noindent\zhuan\zihao{6}\fzbyks 傳“二水”至“宗尊也”。正義曰：\CJKunderwave{周禮·大宗伯}諸侯見天子之禮，“春見曰朝，夏見曰宗”。鄭云：“朝猶朝也，欲其來之早也。宗，尊也，欲其尊王也。”“朝宗”是人事之名，水無性識，非有此義。以海水大而江、漢小，以小就大，似諸侯歸於天子，假人事而言之也。\CJKunderwave{詩}云：“沔彼流水，朝宗於海。”\CJKunderwave{毛傳}云：“水猶有所朝宗。”“朝宗”是假人事而言水也。\CJKunderwave{老子}云：“滄海所以能為百谷王者，以其下之。”是百川以海為宗。鄭云：“江水、漢水其流遄疾，又合為一，共赴海也。猶諸侯之同心尊天子而朝事之。荊楚之域，國有道則後服，國無道則先強，故記其水之義，以著人臣之禮。 \par}

九江孔殷，\footnote{江於此州界分為九道，甚得地勢之中。九江，\CJKunderwave{潯陽地記}云：“一曰烏白江，二曰蚌江，三曰烏江，四曰嘉靡江，五曰畎江，六曰源江，七曰累江，八曰提江，九曰箘江。”張須元\CJKunderwave{緣江圖}云：“一曰三里江，二曰五州江，三曰嘉靡江，四曰烏土江，五曰白蚌江，六曰白烏江，七曰箘江，八曰沙提江，九曰廩江。參差隨水長短，或百里，或五十里。始於鄂陵，終於江口，會於桑落洲。\CJKunderwave{太康地記}曰：“九江，劉歆以為湖漢九水，入彭蠡澤也。”}

{\noindent\zhuan\zihao{6}\fzbyks 傳“江於”至“之中”。正義曰：傳以“江”是此水大名，“九江”謂大江分而為九，猶大河分為九河，故言“江於此州之界分為九道”。訓“孔”為甚，“殷”為中，言“甚得地勢之中”也。鄭云：“殷猶多也。九江從山谿所出，其孔眾多，言治之難也。\CJKunderwave{地理志}九江在今廬江潯陽縣南，皆東合為大江。”如鄭此意，九江各自別源，其源非大江也，下流合於大江耳。然則江以南水無大小，俗人皆呼為江，或從江分出，或從外合來，故孔、鄭各為別解。應劭注\CJKunderwave{地理志}雲“江自潯陽分為九道”，符於孔說，\CJKunderwave{潯陽記}有九江之名：“一曰烏江，二曰蚌江，三曰烏白江，四曰嘉靡江，五曰畎江，六曰源江，七曰廩江，八曰提江，九曰箘江。”雖名起近代，義或當然。 \par}

沱、潛既道，\footnote{沱，江別名。潛，水名。皆復其故道。沱，徒河反。潛，捷廉反，馬云：“沱，湖也。其中泉出而不流者謂之潛。”}

{\noindent\zhuan\zihao{6}\fzbyks 傳“沱江”至“故道”。正義曰：下文“泯山導江，東別為沱”，是“沱”為江之別名也。經無“潛”之本源，直雲“水名”。\CJKunderwave{釋水}云，水自江出為沱，漢為潛。鄭注此，既引\CJKunderwave{爾雅}，乃云：“今南郡枝江縣有沱水，其尾入江耳，首不於江出也。華容有夏水，首出江，尾入沔蓋，此所謂沱也。潛則未聞象類。”此解荊州之沱、潛發源此州。若如鄭言，此水南流，不入荊州界，非此潛也。此下樑州注云：“二水亦謂自江漢出者。\CJKunderwave{地理志}在今蜀郡鄆縣江沱及漢中安陽皆有沱水、潛水，其尾入江漢耳，首不於此出。江源有𨞪江，首出江，南至犍為武陽又入江，豈沱之類與？蓋漢西漢，出嶓冢，東南至巴郡江州入江，行二千七百六十里。”此解梁州之沱、潛也。郭璞\CJKunderwave{爾雅音義}云：“沱水自蜀郡都水縣揃山與江別而更流。”璞又云：“有水從漢中沔陽縣南流，至梓潼漢壽入大穴中，通峒山下西南潛出，一名沔水，舊俗雲即\CJKunderwave{禹貢}潛也。”郭璞此言，亦解梁州沱、潛，與鄭又異。然\CJKunderwave{地理志}及鄭皆以荊、梁二州各有沱、潛，又郭氏所解沱、潛惟據梁州，不言荊州之沱、潛，而孔梁州注云“沱、潛發源此州，入荊州”，以二州沱、潛為一者。然彼州山水古今不可移易，孔為武帝博士，\CJKunderwave{地理志}無容不知，蓋以水從江漢出者皆曰“沱潛”，但地勢西高東下，雖於梁州合流，還從荊州分出，猶如濟水入河，還從河出，故孔舉大略為發源梁州耳。 \par}

雲土、夢作乂。\footnote{雲夢之澤在江南，其中有平土丘，水去可為耕作畎畝之治。云，徐本作雲。夢，亡弄反，一音武仲反，徐莫公反。治，直吏反。}

{\noindent\zhuan\zihao{6}\fzbyks 傳“雲夢”至“之治”。正義曰：昭三年\CJKunderwave{左傳}楚子與鄭伯田於江南之夢，是“雲夢之澤在江南”也。\CJKunderwave{地理志}南郡華容縣南有云夢澤，杜預雲“南郡枝江縣西有云夢城”，江夏安陸縣亦有云夢，或曰南郡華容縣東南有巴丘湖。江南之夢，雲夢一澤，而每處有名者，司馬相如\CJKunderwave{子虛賦}雲“雲夢者方八九百里”，則此澤跨江南北，每處名存焉。定四年\CJKunderwave{左傳}稱楚昭王寢於雲中，則此澤亦得單稱“雲”，單稱“夢”。經之“土”字在二字之間，蓋史文兼上下也。此澤既大，其內有平土，有高丘，水去可為耕作畎畝之治。 \par}

厥土惟塗泥，厥田惟下中，厥賦上下。\footnote{田第八，賦第三，人功修。}厥貢羽、毛、齒、革，惟金三品，\footnote{土所出與揚州同。}

{\noindent\zhuan\zihao{6}\fzbyks 傳“土所”至“州同”。正義曰：與揚州同，而揚州先“齒、革”，此州先“羽、毛”者，蓋以善者為先。由此而言之，諸州貢物多種，其次第皆以當州貴者為先也。 \par}

杶、幹、栝、柏，\footnote{幹，柘也。柏葉松身曰栝。杶，敕倫反，徐敕荀反，木名，又作櫄。幹，本又作幹，故旦反。栝，古活反。馬云：“白栝也。”柘，章夜反。}

{\noindent\zhuan\zihao{6}\fzbyks 傳“幹柘”至“曰栝”。正義曰：“幹”為弓幹，\CJKunderwave{考工記}云，弓人取幹之道也，以柘為上，知此“幹”是柘也。\CJKunderwave{釋木}云：“栝，柏葉松身。”陸機\CJKunderwave{毛詩義疏}雲“杶、㯉、栲、漆相似如一”，則杶似㯉漆也。杶、栝、柏皆木名也，以其所施多矣，柘木惟用為弓幹，弓幹莫若柘木，故舉其用也。 \par}

礪、砥、砮、丹，\footnote{砥細於礪，皆磨石也。砮，石，中矢鏃。丹，朱類。礪，力世反。砥音脂，徐之履反，韋昭音旨。砮音奴，韋昭乃固反。磨，末佐反。鏃，子木反，一音七木反。}

{\noindent\zhuan\zihao{6}\fzbyks 傳“砥細”至“朱類”。正義曰：“砥”以細密為名，“礪”以粗糲為稱，故“砥細於礪，皆磨石也”。鄭云：“礪，磨刀刃石也。精者曰砥。”\CJKunderwave{魯語}曰：“肅慎氏貢楛矢石砮。”賈逵云：“砮，矢鏃之石也。”故曰“砮，石，中矢鏃”。“丹”者，丹砂，故云“朱類”。王肅云：“丹可以為採。” \par}

惟菌、簵、楛，三邦厎貢厥名。\footnote{箘、簵，美竹。楛中矢幹。三物皆出雲夢之澤，近澤三國常致貢之，其名天下稱善。箘，求隕反，韋昭一名聆風。簵音路。楛音戶，馬云：“木名，可以為箭。”\CJKunderwave{毛詩草木疏}云：“葉如荊而赤，莖似蓍。”近，附近之近。}

{\noindent\zhuan\zihao{6}\fzbyks 傳“箘簵”至“稱善”。正義曰：“箘、簵，美竹”，當時之名猶然。鄭云：“箘簵，䉁風也。”竹有二名，或大小異也，箘、簵是兩種竹也。“肅慎氏貢楛矢”，知“楛中矢幹”。“三物皆出雲夢之澤”，當時驗之猶然。經言“三邦厎貢”，知近澤三國致此貢也。文續“”，則其物特有美名，故云“其名天下稱善”。\CJKunderline{鄭玄}以“厥名”下屬“包匭菁茅”。 \par}

包\footnote{橘柚。}匭菁茅，\footnote{匭，匣也。菁以為菹，茅以縮酒。匭音軌。菁，子丁反，徐音精，馬同，鄭云：“茅有毛刺曰菁茅。”匣，胡甲反，又音甲。菹，\CJKunderwave{切韻}側魚反。縮，所六反。}

{\noindent\zhuan\zihao{6}\fzbyks 傳“橘柚”。正義曰：“包”下言“匭菁茅”，\CJKunderwave{說文}云：“匚，受物之器。象形也。凡匚之屬皆從匚。”“匱”、“匣”之字皆從匚，“匭”亦從匚，故“匭”是匣也。“菁茅”既以匭盛，非所包之物，明包必有裹也。此州所出與揚州同，揚州“厥包橘柚”，知此“包”是橘柚也。王肅云：“揚州‘厥包橘柚’，從省而可知也。” \par}

{\noindent\zhuan\zihao{6}\fzbyks 傳“匭，匣也。菁以為菹，茅以縮酒”。正義曰：“匭”是匱之別名，匱之小者。菁茅所盛，不須大匱，故用匣也。\CJKunderwave{周禮·醢人}有“菁菹”、“鹿臡”，故知“菁以為菹”。鄭云：“菁，蔓菁也。”蔓菁處處皆有，而令此州貢者，蓋以其味善也。僖四年\CJKunderwave{左傳}齊桓公責楚雲“爾貢包茅不入，王祭不供，無以縮酒”，是“茅以縮酒”也。\CJKunderwave{郊特牲}云：“縮酒用茅，明酌也。”鄭注云：“以茅縮酒也。”，\CJKunderwave{周禮·甸師}云：“祭祀供蕭茅。”鄭興云：“蕭字或為莤，莤讀為縮，束茅立之祭前，酒沃其上，酒滲下，若神飲之，故謂之縮。”杜預解\CJKunderwave{左傳}，用鄭興之說，未知誰同孔旨。特令此州貢茅，茅當異於諸處。杜預云：“茅之為異，未審也。”或雲茅有三脊，案\CJKunderwave{史記}齊桓公欲封禪，管仲睹其不可窮以辭，因設以無然之事云：“古之封禪，江淮之間，三脊茅以為藉。”此乃懼桓公耳，非荊州所有也。\CJKunderline{鄭玄}以“菁茅”為一物，“匭猶纏結也。菁茅之有毛刺者重之，故既包裹而又纏結也”。 \par}

厥篚玄纁、璣組，\footnote{此州染玄纁色善，故貢之。璣，珠類，生於水。組，綬類。纁，許雲反。璣，其依反，又音機，馬同，\CJKunderwave{說文}云：“珠不圜也。”\CJKunderwave{字書}云：“小珠也。”\CJKunderwave{玉篇}渠依、居沂二反。組音祖，馬云：“組，文也。”}

{\noindent\zhuan\zihao{6}\fzbyks 傳“此州”至“綬類”。正義曰：\CJKunderwave{釋器}云：“三染謂之纁。”李巡云：“三染其色已成為絳，纁、絳一名也。”\CJKunderwave{考工記}云：“三入為纁，五入為緅，七入為緇。”鄭云：“纁者三入而成，又再染以黑則為緅，又再染以黑則為緇。玄色在緅、緇之間，其六人者是染玄纁之法也。”此州染玄纁色善，故令貢之。\CJKunderwave{說文}雲“璣，珠不圓者”，故為“珠類”。\CJKunderwave{玉藻}說佩玉所懸者皆雲“組綬”，是組、綬相類之物也。 \par}

九江納錫大龜。\footnote{尺二寸曰大龜，出於九江水中。龜不常用，錫命而納之。馬云：“納，入也。”}

{\noindent\zhuan\zihao{6}\fzbyks 傳“尺二”至“納之”。正義曰：\CJKunderwave{史記·龜策傳}云：“龜千歲滿尺二寸”，\CJKunderwave{漢書·食貨志}雲“元龜距髯長尺二寸”，故以“尺二寸為大龜”。冠以“九江”，知“出九江水中”也。文在“篚”下而言“納錫”，是言“龜不常用，故錫命乃納之”，言此大龜錫命乃貢之也。 \par}

浮於江、沱、潛、漢，逾於洛，至於南河。\footnote{逾，越也。河在冀州，南東流，故越洛而至南河。江、沱、潛、漢，四水名。本或作“潛於漢”，非。逾，羊朱反。}

{\noindent\shu\zihao{5}\fzkt “浮於江、沱、潛、漢”。正義曰：浮此四水乃得至洛。本或“潛”下有“於”，誤耳。 \par}

荊、河惟\textcolor{red}{豫州}。\footnote{西南至荊山，北距河水。}伊、洛、瀍、澗既入於河，\footnote{伊出陸渾山，洛出上洛山，澗出沔池山，瀍出河南北山，四水合流而入河。瀍，直然反。澗，故晏反。渾音魂，又胡囷、胡昆二反。沔，亡淺反，又亡忍反，下同。陸渾、沔池二縣屬河南郡。}

{\noindent\zhuan\zihao{6}\fzbyks 傳“伊出”至“入河”。正義曰：\CJKunderwave{地理志}云，伊水出弘農盧氏縣東熊耳山，東北入洛。洛水出弘農上洛縣冢領山，東北至鞏縣入河。瀍水出河南谷城縣潛亭北，東南入洛。澗水出弘農新安縣，東南入洛。\CJKunderwave{志}與傳異者，熊耳山在陸渾縣西，冢領山在上洛縣境之內，沔池在新安縣西、谷城潛亭北，此即是河南境內之北山也。\CJKunderwave{志}詳而傳略，所據小異耳。伊、瀍、澗三水入洛合流而入河，言其不復為害也。 \par}

滎波既豬，\footnote{滎澤波水已成遏豬。zhuan，戶扃反；6澤也。波如字，馬本又播；滎播，澤名。遏，byks反。}

{\noindent\shu\zihao{5}\fzkt 傳“滎澤”至“遏豬”。正義曰：沇水入河而溢為滎，“滎”是澤名。洪水之時，此澤水大，動成波浪。此澤其時波水已成遏豬，言壅遏而為豬，畜水而成澤，不濫溢也。鄭云：“今塞為平地，滎陽民猶謂其處為滎澤，在其縣東。”言在滎澤縣之東也。馬、鄭王本皆作“滎播”，謂此澤名“滎播”。\CJKunderwave{春秋}閔二年衛侯“及狄人戰於滎澤”，不名“播”也。\CJKunderline{鄭玄}謂衛狄戰在此地，杜預雲“此滎澤當在河北，以衛敗方始渡河，戰處必在河北”。蓋此澤跨河南北，多而得名耳。 \par}

導菏澤，被孟豬。\footnote{菏澤在胡陵。孟豬，澤名，在菏東北，水流溢覆被之。導音道，下同。菏，徐音柯，又土可反，注同，韋胡阿反。被，皮寄反，徐扶義反，注同。豬，張魚反，又音諸；\CJKunderwave{左傳}及\CJKunderwave{爾雅}皆作“孟諸”，宋藪澤也。}

{\noindent\zhuan\zihao{6}\fzbyks 傳“菏澤”至“被之”。正義曰：\CJKunderwave{地理志}山陽郡有胡陵縣，不言其縣有菏澤也。又云，菏澤在濟陰定陶縣東。孟豬在梁國雎陽縣東北。以今地驗之，則胡陵在雎陽之東，定陶在雎陽之北，其水皆不流溢東北被孟豬也。然郡縣之名，隨代變易，古之胡陵當在雎陽之西北，故得東出被孟豬也。於此作“孟豬”，\CJKunderwave{左傳}、\CJKunderwave{爾雅}作“孟諸”，\CJKunderwave{周禮}作“望諸”，聲轉字異，正是一地也。 \par}

厥土惟壤，下土墳壚。\footnote{高者壤，下者壚，壚疏。壚音盧，\CJKunderwave{說文}：“黑剛土也。”}厥田惟中上，厥賦錯上中。\footnote{田第四，賦第二，又雜出第一。}厥貢漆、枲、絺、紵，厥篚纖纊，\footnote{纊，細綿。絺，敕其反。紵，直呂反。纊音曠。綿，\CJKunderwave{切韻}武延反。}

{\noindent\zhuan\zihao{6}\fzbyks 傳“纊，細綿”。正義曰：\CJKunderwave{禮·喪大記}候死者“屬纊以俟絕氣”，即“纊”是新綿耳。“纖”是細，故言“細綿”。 \par}

錫貢磬錯。\footnote{治玉石曰錯。治磬錯。}

{\noindent\zhuan\zihao{6}\fzbyks 傳“治玉”至“磬錯”。正義曰：\CJKunderwave{詩}云：“佗山之石，可以攻玉。”又曰：“可以為錯。”磬有以玉為之者，故云“治玉石曰錯”，謂“治磬錯”也。 \par}

浮於洛，達於河。

華陽、黑水惟\textcolor{red}{梁州}。\footnote{東據華山之南，西距黑水。華，胡化反，又胡瓜反。}

{\noindent\zhuan\zihao{6}\fzbyks 傳“東據”至“黑水”。正義曰：\CJKunderwave{周禮·職方氏}豫州其山鎮曰華山，在豫州界內。此梁州之境東據華山之南，不得其山，故言“陽”也。此山之西，雍州之境也。 \par}

岷、嶓既藝，沱、潛既道。\footnote{岷山、嶓冢皆山名。水去已可種藝。沱、潛發源此州，入荊州。岷，武巾反。嶓音波，徐甫河反，韋音播。}

{\noindent\zhuan\zihao{6}\fzbyks 傳“岷山”至“荊州”。正義曰：漢制，縣有羌夷曰道。\CJKunderwave{地理志}云，蜀郡有湔道，岷山在西徼外，江水所出也。隴西郡西縣冢山，西漢水所出。是二者皆山名也。沱出於江，潛出於漢，二水發源此州而入荊州，故荊州亦云“沱、潛既道”。 \par}

蔡、蒙旅平，和夷厎績。\footnote{蔡，蒙二山名。祭山曰旅。平言治功畢。和夷之地，致功可藝。旅如字，韋音盧。和如字，又作龢，鄭云：“和讀曰洹。”治，直吏反，下同。}

{\noindent\zhuan\zihao{6}\fzbyks 傳“蔡蒙”至“可藝”。正義曰：\CJKunderwave{地理志}云，蒙山在蜀郡青衣縣。應劭云：“順帝改曰漢嘉縣。”蔡山不知所在。\CJKunderwave{論語}云：“季氏旅於泰山。”是“祭山曰旅”也。“平”者言其治水畢，猶上“既藝”也。“和夷”平地之名，致功可藝。“藝”與“平”互言耳。 \par}

厥土青黎，\footnote{色青黑而沃壤。黎，鄭力兮反，徐力私反，馬云：“小疏也。”}

{\noindent\zhuan\zihao{6}\fzbyks 傳“色青黑而沃壤”。正義曰：孔以“黎”為黑，故云“色青黑”。其地“沃壤”，言其美也。王肅曰：“青，黑色。黎，小疏也。” \par}

厥田惟下上，厥賦下中三錯。\footnote{田第七，賦第八，雜出第七、第九三等。}

{\noindent\zhuan\zihao{6}\fzbyks 傳“田第”至“三等”。正義曰：傳以既言“下中”，復雲“三錯”，舉下中第八為正，上下取一，故雜出第七、第九與第八為三也。鄭云：“三錯者，此州之地有當出下之賦者少耳，又有當出下上、中下者差復益小。”與孔異也。 \par}

厥貢璆、鐵、銀、鏤、砮、磬，\footnote{璆，玉名。鏤，剛鐵。璆音蚪，徐又居蚪反，又閭幼反，馬同，韋昭、郭璞云：“紫磨金。”案郭注\CJKunderwave{爾雅}璆即紫磨金。鐵，天結反。鏤，婁豆反。}

{\noindent\zhuan\zihao{6}\fzbyks 傳“璆玉”至“剛鐵”。正義曰：\CJKunderwave{釋器}云：“璆、琳，玉也。”郭璞云：“璆、琳，美玉之別名。”“鏤”者，可以刻鏤，故為“剛鐵”也。 \par}

熊、羆、狐、貍織皮。\footnote{貢四獸之皮，織金罽。熊音雄。羆，彼宜反，如熊而黃。貍，力疑反。罽，紀例反。}

{\noindent\zhuan\zihao{6}\fzbyks 傳“貢四”至“金罽”。正義曰：與“織皮”連文，必不貢生獸，故云“貢四獸之皮”。\CJKunderwave{釋言}云：“犛，罽也。”舍人曰：“犛謂毛罽也。胡人續羊毛作衣。”孫炎曰：“毛犛為罽。”織毛而言“皮”者，毛附於皮，故以“皮”表毛耳。 \par}

西傾因桓是來，浮於潛，逾於沔，\footnote{西傾，山名。桓水自西傾山南行，因桓水是來，浮於潛。漢上曰沔。傾，窺井反。}

{\noindent\zhuan\zihao{6}\fzbyks 傳“西傾”至“曰沔”。正義曰：下文導山有“西傾”，知是山名也。\CJKunderwave{地理志}云，西傾在隴西臨洮縣西南。西傾在雍州，自西傾山南行，因桓水是來，浮於潛水也。\CJKunderwave{地理志}云，桓水出蜀郡蜀山，西南行羌中，入南海，則初發西傾未有水也，不知南行幾里得桓水也。下傳雲“泉始出山為漾水，東南流為沔水，至漢中東行為漢水”，是“漢上曰沔”。 \par}

入於渭，亂於河。\footnote{越沔而北入渭，浮東渡河而還帝都，白所治。正絕流曰亂。渭音謂。}

{\noindent\zhuan\zihao{6}\fzbyks 傳“越沔”至“曰亂”。正義曰：計沔在渭南五百餘里，故越沔陸行而北入渭。渭水入河，故浮渭而東。帝都在河之東，故渡河陸行而還帝都也。以每州之下言入河之事，河近帝都，知是還都白所治也。“正絕流曰亂”，\CJKunderwave{釋水}文。孫炎曰：“橫渡也。” \par}

黑水、西河惟\textcolor{red}{雍州}。\footnote{西距黑水，東據河。龍門之河在冀州西。雍，於用反。}

{\noindent\zhuan\zihao{6}\fzbyks 傳“西距”至“州西”。正義曰：禹治豫州，乃次梁州，自東向西，故言梁州之境，先以華陽而後黑水。從梁適雍，自南向北，故先黑水而後西河。計雍州之境，被荒服之外，東不越河，而西逾黑水，王肅雲“西據黑水，東距西河”，所言得其實也。遍檢孔本，皆雲“西距黑水，東據河”，必是誤也。又河在雍州之東，而謂之“西河”者，龍門之河在冀州西界，故謂之“西河”。\CJKunderwave{王制}云：“自東河至於西河，千里而近。”是河相對而為東西也。 \par}

弱水既西，\footnote{導之西流，至於合黎。}

{\noindent\zhuan\zihao{6}\fzbyks 傳“導之”至“合黎”。正義曰：諸水言“既導”，此言“既西”，由地勢不同，導之使西流也。鄭云：“眾水皆東，此水獨西，故記其西下也。” \par}

涇屬渭汭。\footnote{屬，逮也。水北曰汭。言治涇水入於渭。涇音經。屬，之蜀反。汭，本又作內，同；如銳反，馬云：“入也。”逮音代。}

{\noindent\zhuan\zihao{6}\fzbyks 傳“屬逮”至“於渭”。正義曰：“屬”謂相連屬，故訓為逮。逮，及也，言水相及。\CJKunderwave{詩}毛傳云：“汭，水涯也。”鄭云：“汭之言內也。”蓋以人皆南面望水，則北為汭也。且涇水南入渭，而名為“渭汭”，知“水北曰汭”。言治涇水使之入渭，亦是從故道也。\CJKunderwave{地理志}云，涇水出安定涇陽縣西岍頭山，東南至馮翊陽陵縣入渭，行千六百里。 \par}

漆沮既從，灃水攸同。\footnote{漆沮之水，已從入渭。灃水所同，同於渭也。沮，七徐反。灃，芳弓反。}

{\noindent\zhuan\zihao{6}\fzbyks 傳“漆沮”至“於渭”。正義曰：\CJKunderwave{詩}云：“自土沮漆。”\CJKunderwave{毛傳}云：“沮水、漆水也。”則“漆沮”本為二水。\CJKunderwave{地理志}云，漆水出扶風漆縣西。闞駰\CJKunderwave{十三州志}云：“漆水出漆縣西北岐山，東入渭。”沮則不知所出，蓋東入渭時已與漆合。渭發源遠，以渭為主，上雲“涇屬渭”是矣。故此言“漆沮既從”，已從於渭；灃水所同，亦同於渭；以渭為主故也。\CJKunderwave{地理志}灃水出扶風鄠縣東南，北過上林苑入渭也。 \par}

荊、岐既旅，\footnote{已旅祭，言治功畢。此荊在岐東，非荊州之荊。治，直吏反。}

{\noindent\zhuan\zihao{6}\fzbyks 傳“已旅”至“之荊”。正義曰：洪水之時，祭祀禮廢，已旅祭而言治功畢。治水從下，自東而西，先荊後岐，荊在岐東，嫌與上荊為一，故云“非荊州之荊”也。\CJKunderwave{地理志}云，\CJKunderwave{禹貢}北條荊山在馮翊懷德縣南，南條荊山在南郡臨沮縣北。彼是荊州之荊也。 \par}

終南、惇物，至於鳥鼠。\footnote{三山名，言相望。終南，山名。\CJKunderwave{漢書·地理志}一名太一。\CJKunderwave{山秦記}云：“又名地肺。”惇物，山名，\CJKunderwave{漢書}云：“垂山也。”}

{\noindent\zhuan\zihao{6}\fzbyks 傳“三山”至“相望”。正義曰：以“荊”、“岐”單名，此山複名，故辯之雲“三山名”也。至於為首尾之辭。故“言相望”也。三山空舉山名，不言治意，蒙上“既旅”之文也。\CJKunderwave{地理志}云，扶風武功縣有太一山，古文以為終南。垂山，古文以為惇物。皆在縣東。 \par}

原隰厎績，至於豬野。\footnote{下溼曰隰。豬野，地名。言皆致功。}

{\noindent\zhuan\zihao{6}\fzbyks 傳“下溼”至“致功”。正義曰：“下溼曰隰”，\CJKunderwave{釋地}文。\CJKunderwave{地理志}云，豬野澤，在武威縣東北有休屠澤，古文以為豬野澤。\CJKunderline{鄭玄}以為“\CJKunderwave{詩}雲‘度其隰原’，即此‘原隰’是也。原隰，豳地。從此致功，西至豬野之澤也”。 \par}

三危既宅，三苗丕敘。\footnote{西裔之山已可居，三苗之族大有次敘。美禹之功。丕，普悲反。}

{\noindent\zhuan\zihao{6}\fzbyks 傳“西裔”至“之功”。正義曰：\CJKunderwave{左傳}稱舜去四凶，投之四裔，\CJKunderwave{舜典}雲“竄三苗於三危”，是“三危”為西裔之山也。其山必是西裔，未知山之所在。\CJKunderwave{地理志}杜林以為敦煌郡，即古瓜州也。昭九年\CJKunderwave{左傳}云：“先王居檮杌於四裔，故允姓之奸居於瓜州。”杜預云：“允姓之祖與三苗俱放於三危。瓜州，今敦煌也。”\CJKunderline{鄭玄}引\CJKunderwave{地記書}云：“三危之山在鳥鼠之西，南當岷山，則在積石之西南。”\CJKunderwave{地記}乃妄書，其言未必可信。要知三危之山必在河之南也。禹治水未已竄三苗，水災既除，彼得安定，故云三危之山已可居，三苗之族大有次敘，記此事以美禹治之功也。 \par}

厥土惟黃壤，厥田惟上上，厥賦中下。\footnote{田第一，賦第六，人功少。}

{\noindent\zhuan\zihao{6}\fzbyks 傳“田第一”至“功少”。正義曰：此與荊州賦田升降皆較六等，荊州升之極，故云“人功修”；此州降之極，故云“人功少”。其餘相較少者，從此可知也。\CJKunderwave{王制}云：“凡居民，量地以致邑，度地以居民，地、邑、民居必參相得也。”則民當相準，而得有人功修、人功少者，\CJKunderwave{記}言初置邑者，可以量之，而州境闊遠，民居先定，新遭洪水，存亡不同，故地勢有美，惡人功有多少。治水之後即為此差，在後隨人少多必得更立其等，此非永定也。 \par}

厥貢惟球、琳、琅玕。\footnote{球、琳皆玉名。琅玕，石而似珠。球音求。琳，韋音來金反。琅音郎。玕音幹，\CJKunderwave{山海經}云：“崑崙山有琅玕樹。”}

{\noindent\zhuan\zihao{6}\fzbyks 傳“球琳”至“似珠”。正義曰：\CJKunderwave{釋地}云：“西北之美者，有崑崙虛之璆琳琅玕焉。”說者皆云：“球、琳，美玉名。琅玕，石而似珠者。”必相傳驗，實有此言也。 \par}

浮於積石，至於龍門西河，\footnote{積石山在金城西南，河所經也。沿河順流而北，千里而東，千里而南。龍門山在河東之西界。}

{\noindent\zhuan\zihao{6}\fzbyks 傳“積石”至“西界”。正義曰：\CJKunderwave{地理志}云，積石山在金城河關縣西南羌中，河行塞外東，北入塞內。積石非河之源，故云“河所經也”。河從西來，至此北流，故禹“沿河順流而北”。\CJKunderwave{釋水}云：“河千里一曲一直。”故千里而東，千里而南，至於龍門西河也。\CJKunderwave{地理志}云，龍門山在馮翊夏陽縣北。此山當河之道，禹鑿以通河東郡之西界也。禹至此渡河而還都白帝也。“沿”或誤為“治”，此說禹行，不說治水也。 \par}

會於渭汭。\footnote{逆流曰會。自渭北涯逆水西上。上，時掌反。}

{\noindent\zhuan\zihao{6}\fzbyks 傳“逆流”至“西上”。正義曰：“會”，合也。人行逆流而水相向，故“逆流曰會”。從河入渭，自渭北涯逆水西上，言禹白帝訖，從此而西上，更入雍州界也。諸州之末，惟言還都之道，此州事終，言發都更去，明諸州皆然也。 \par}

織皮崑崙、析支、渠、搜、西戎即敘。\footnote{織皮，毛布。有此四國，在荒服之外，流沙之內，羌髳之屬皆就次敘。美禹之功及戎狄也。侖，曾門反，馬云：“崑崙在臨羌西。”析，星曆反，馬云：“析支在河關西。”搜，所由反。\CJKunderwave{漢書·志}朔方郡有渠搜縣，\CJKunderwave{武紀}雲“北發渠搜”是也。髳音謀，又音毛。西戎，國名。}

{\noindent\zhuan\zihao{6}\fzbyks 傳“織皮”至“戎狄也”。正義曰：四國皆衣皮毛，故以“織皮”冠之。傳言“織皮，毛布。有此四國”，崑崙也，析支也，渠也，搜也，四國皆是戎狄也。末以“西戎”總之。此戎在荒服之外，流沙之內。\CJKunderwave{牧誓}云，武王伐紂，有羌髳從之。此是羌髳之屬，禹皆就次敘。美禹之功遠及戎狄，故記之也。\CJKunderline{鄭玄}云：“衣皮之民，居此崑崙、析支、渠搜三山之野者，皆西戎也。”王肅云：“崑崙在臨羌西，析支在河關西。西戎，西域也。”王肅不言“渠搜”，鄭並“渠搜”為一，孔傳不明。或亦以“渠搜”為一，通“西戎”為四也。鄭以“崑崙”為山，謂別有崑崙之山，非河所出者也。所以孔意或是地名國號，不必為山也。 \par}

導岍及岐，至於荊山，\footnote{更理說所治山川首尾所在，治山通水，故以山名之。三山皆在雍州。導音道，從首起也。岍音牽，字又作汧，山名，一名吳嶽，馬本作開。}

{\noindent\zhuan\zihao{6}\fzbyks 傳“更理”至“雍州”。正義曰：“荊”、“岐”上已具矣，而此復言之，以山勢相連而州境隔絕，更從上理說所治山川首尾所在，總解此下導山水之意也。其實通水而文稱導山者，導山本為治水，故以導山名之。\CJKunderwave{地理志}云，吳嶽在扶風岍縣西，古文以為岍山，岐山在美陽縣西北，荊山在懷德縣。三山皆在雍州。 \par}

{\noindent\shu\zihao{5}\fzkt “導岍及岐”。正義曰：上文每州說其治水登山，從下而上，州境隔絕，未得徑通。今更從上而下，條說所治之山，本以通水，舉其山相連屬，言此山之傍所有水害皆治訖也。因冀州在北，故自北為始。從此“導岍”至“敷淺原”，舊說以為三條。\CJKunderwave{地理志}云，\CJKunderwave{禹貢}北條荊山，在馮翊懷德縣南，南條荊山，在南郡臨沮縣東北。是舊有三條之說也。故馬融、王肅皆為三條，“導岍”北條，“西傾”中條，“嶓冢”南條。\CJKunderline{鄭玄}以為四列，“導岍”為陰列，“西傾”為次陰列，“嶓冢”為次陽列，“岷山”為正陽列。\CJKunderline{鄭玄}創為此說，孔亦當為三條也。“岍”與“嶓冢”言“導”，“西傾”不言“導”者，史文有詳略，以可知，故省文也。 \par}

逾於河。\footnote{此謂梁山龍門西河。}

{\noindent\zhuan\zihao{6}\fzbyks 傳“此謂”至“西河”。正義曰：“逾於河”謂山逾之也。此處山勢相望，越河而東，故云此謂龍門西河，言此處山不絕，從此而渡河也。 \par}

壺口、雷首，至於太嶽。\footnote{三山在冀州。太嶽，上黨西。}

{\noindent\zhuan\zihao{6}\fzbyks 傳“三山”至“黨西”。正義曰：\CJKunderwave{地理志}云，壺口在河東北屈縣東南，雷首在河東蒲阪縣南，太嶽在河東彘縣東。是“三山在冀州”。以太嶽東近上黨，故云“在上黨西”也。 \par}

厎柱、析城，至於王屋。\footnote{此三山在冀州南河之北東行。厎，之履反。柱如字，韋知父反，又知女反。厎柱，山名，在河水中。}

{\noindent\zhuan\zihao{6}\fzbyks 傳“此三”至“東行”。正義曰：\CJKunderwave{地理志}云，析城在河東濩澤縣西，王屋在河東垣縣東北。\CJKunderwave{地理志}不載厎柱。厎柱在太陽關東，析城之西。從厎柱至王屋，在冀州南河之北東行也。 \par}

大行、恆山，至於碣石，入於海。\footnote{此二山連延東北，接碣石而入滄海。百川經此眾山，禹皆治之，不可勝名，故以山言之。行，戶剛反，又如字。滄音倉。勝音升。}

{\noindent\zhuan\zihao{6}\fzbyks 傳“此二”至“言之”。正義曰：\CJKunderwave{地理志}云，大行山在河內山陽縣西北，恆山在常山上曲陽縣西北。大行去恆山太遠，恆山去碣石又遠，故云“此二山連延東北，接碣石而入滄海”，言山傍之水皆入海，山不入海也。又解治水言山之意，“百川經此眾山，禹皆治之，川多不可勝名，故以山言之”也。謂漳、潞、汾、涑在壺口、雷首、太行，經厎柱、析城，濟出王屋，淇近大行，恆、衛、滹沲、滱、易近恆山、碣石之等也。 \par}

西傾、朱圉、鳥鼠，\footnote{西傾、朱圉在積石以東。鳥鼠，渭水所出，在隴西之西。三者雍州之南山。傾，窺井反。圉，魚呂反。}

{\noindent\zhuan\zihao{6}\fzbyks 傳“西傾”至“南山”。正義曰：\CJKunderwave{地理志}云，西傾在隴西臨洮縣西南，朱圉在天水冀縣南。言“在積石以東”，見河所經也。\CJKunderwave{地理志}云，鳥鼠同穴山，在隴西首陽縣西南，渭水所出，在隴西郡之西。是三者皆雍州之南山也。 \par}

至於太華。\footnote{相首尾而東。華如字，又戶化反。}

{\noindent\zhuan\zihao{6}\fzbyks 傳“相首尾而東”。正義曰：\CJKunderwave{地理志}云，太華在京兆華陰縣南。鳥鼠東望太華太遠，故云“相首尾而東”也。 \par}

熊耳、外方、桐柏，至於陪尾。\footnote{四山相連，東南在豫州界。洛經熊耳，伊經外方，淮出桐柏，經陪尾。凡此皆先舉所施功之山於上，而後條列所治水於下，互相備。陪音裴；陪尾，山名；\CJKunderwave{漢書}作“橫尾”。列如字，本或作別，彼列反。}

{\noindent\zhuan\zihao{6}\fzbyks 傳“四山”至“相備”。正義曰：\CJKunderwave{地理志}云，熊耳山在弘農盧氏縣東，伊水所出。嵩高山在穎川嵩高縣，古文以為外方山。桐柏山在南陽平氏縣東南。橫尾山在江夏安陸縣東北，古文以為陪尾山。是四山接華山而相連，東南皆在豫州界也。凡舉山名，皆為治水，故言水之所經，“洛出熊耳，伊經外方，淮出桐柏，經陪尾”。導山本為治水，故云“皆先舉所施功之山於上，而後條列所治水於下，互相備”也。 \par}

導嶓冢，至於荊山。\footnote{漾水出嶓冢，在梁州，經荊山。荊山在荊州。漾，羊尚反。}

{\noindent\zhuan\zihao{6}\fzbyks 傳“漾水”至“荊州”。正義曰：下云：“嶓冢導漾”，梁州雲“岷、嶓既藝”，是嶓冢在梁州也。荊州以荊山為名，知“荊山在荊州”也。 \par}

內方，至於大別。\footnote{內方、大別，二山名。在荊州，漢所經。}

{\noindent\zhuan\zihao{6}\fzbyks 傳“內方”至“所經”。正義曰：\CJKunderwave{地理志}云，章山在江夏竟陵縣東北，古文以為內方山。\CJKunderwave{地理志}無大別。\CJKunderline{鄭玄}云：“大別在廬江安豐縣。”杜預解\CJKunderwave{春秋}云：“大別闕，不知何處。”或曰大別在安豐縣西南，\CJKunderwave{左傳}云，吳既與楚夾漢，然後楚“乃濟漢而陳，自小別至於大別”。然則二別近漢之名，無緣得在安豐縣。如預所言，雖不知其處，要與內方相接，漢水所經，必在荊州界也。 \par}

岷山之陽，至於衡山。\footnote{岷山，江所出，在梁州。衡山，江所經，在荊州。}

{\noindent\zhuan\zihao{6}\fzbyks 傳“岷山”至“荊州”。正義曰：其下雲“岷山導江”，梁州“岷、嶓既藝”，是岷山在梁州也。\CJKunderwave{地理志}云，衡山在長沙湘南縣東南，上言“衡陽惟荊州”，是“江所經，在荊州”也。 \par}

過九江，至於敷淺原。\footnote{言衡山連延過九江，接敷淺原。言“導”從首起，言“陽”從南。敷淺原，一名博陽山，在揚州豫章界。}

{\noindent\zhuan\zihao{6}\fzbyks 傳“言衡”至“章界”。正義曰：“衡”即橫也，東西長，今之人謂之為嶺。東行連延過九江之水，而東接於敷淺原之山也。經於岍及嶓冢言“導”，岷山言“陽”，故解之“言‘導’從首起，言‘陽’從南”，言岷山之南至敷淺原，別以岷山為首，不與大別相接。由江所經，別記之耳，以見岷非三條也。\CJKunderwave{地理志}豫章歷陵縣南有博陽山，古文以為敷淺原。 \par}

導弱水，至於合黎，\footnote{合黎，水名，在流沙東。弱，本或作溺。合如字。黎，力兮反，馬云：“地名。”}

{\noindent\zhuan\zihao{6}\fzbyks 傳“合黎”至“沙東”。正義曰：弱水得入合黎，知“合黎”是水名。顧氏云：“\CJKunderwave{地說書}合黎，山名。”但此水出合黎，因山為名。\CJKunderline{鄭玄}亦以為山名。\CJKunderwave{地理志}張掖郡刪丹縣，桑欽以為導弱水自此，西至酒泉、合黎。張掖郡又有居延澤，在縣東北，古文以為流沙。如\CJKunderwave{志}之言，酒泉郡在張掖郡西，居延屬張掖，合黎在酒泉，則流沙在合黎之東，與此傳不合。案經弱水西流，水既至於合黎，餘波入於流沙，當如傳文合黎在流沙之東，不得在其西也。 \par}

{\noindent\shu\zihao{5}\fzkt “導弱水”。正義曰：此下所導，凡有九水，大意亦自北為始。以弱水最在西北，水又西流，故先言之。黑水雖在河南，水從雍、梁西界南入南海，與諸水不相參涉，故又次之。四瀆江、河為大，河在北，故先言河也。漢入於江，故先漢後江。其濟發源河北，越河而南，與淮俱為四瀆，故次濟，次淮。其渭與洛俱入於河，故後言之。計流水多矣，此舉大者言耳。凡此九水，立文不同，弱水、黑水、沇水不出于山，文單，故以“水”配。其餘六水，文與山連，既繫於山，不須言“水”。積石山非河上源，記施功之處，故云“導河積石”，言發首積石起也。漾、江先山後水，淮、渭洛先水後山，皆是史文詳略，無義例也。又淮、渭、洛言“自某山”者，皆是發源此山，欲使異於導河，故加“自”耳。\CJKunderline{鄭玄}云：“凡言‘導’者，發源於上，未成流。凡言‘自’者，亦發源於上，未成流。”必其俱未成流，何須別“導”與“自”？河出崑崙，發源甚遠，豈至積石，猶未成流而云“導河”也？ \par}

餘波入於流沙。\footnote{弱水餘波西溢入流沙。溢音逸。}導黑水，至於三危，入於南海。\footnote{黑水自北而南，經三危，過樑州，入南海。}

{\noindent\zhuan\zihao{6}\fzbyks 傳“黑水”至“南海”。正義曰：\CJKunderwave{地理志}益州郡計在蜀郡西南三千餘里，故滇王國也。武帝元封二年始開為郡。郡內有滇池縣，縣有黑水祠，止言有其祠，不知水之所在。鄭云：“今中國無也。”傳之此言，順經文耳。案酈元\CJKunderwave{水經}：“黑水出張掖雞山，南流至敦煌，過三危山，南流入於南海。”然張掖、敦煌並在河北，所以黑水得越河入南海者，河自積石以西皆多伏流，故黑水得越而南也。 \par}

導河積石，至於龍門；\footnote{施功發於積石，至於龍門，或鑿山，或穿地以通流。}

{\noindent\zhuan\zihao{6}\fzbyks 傳“施功”至“通流”。正義曰：河源不始於此，記其施功處耳，故言“施功發於積石”。\CJKunderwave{釋水}雲“河千里一曲一直”，則河從積石北行，又東，乃南行至於龍門，計應三千餘里。龍門厎柱，鑿山也。其餘平地，穿地也。“或鑿山、或穿地以通流”，言自積石至海皆然也。\CJKunderwave{釋水}云：“河出崑崙虛，色白。”李巡曰：“崑崙，山名。虛，山下地也。”郭璞云：“發源高處激湊，故水色白。潛流地中，受渠眾多，渾濁，故水色黃。”\CJKunderwave{漢書·西域傳}云：“河有兩源，一出蔥嶺，一出於闐。于闐在南山下，其河北流，與蔥嶺河合，東注蒲昌海。蒲昌海，一名鹽澤者，去玉門、陽關三百餘里，廣袤三四百里。其水停居，冬夏不增減，皆以為潛行地下，南出於積石，為中國河。”郭璞云：“其去崑崙，裡數遠近未得詳也。” \par}

南至於華陰，\footnote{河自龍門南流至華山，北而東行。}東至於厎柱；\footnote{厎柱，山名。河水分流，包山而過，山見水中若柱然，在西虢之界。見，賢遍反。虢，寡白反。}又東至於孟津，\footnote{孟津，地名。在洛北，都道所湊，古今以為津。孟津，如字。洛北，地名。湊，七豆反。}

{\noindent\zhuan\zihao{6}\fzbyks 傳“孟津”至“為津”。正義曰：“孟”是地名，“津”是渡處，在孟地致津，謂之“孟津”。傳雲“地名”，謂“孟”為地名耳。杜預云：“孟津，河內河陽縣南孟津也。在洛陽城北，都道所湊，古今常以為津。武王渡之，近世以來呼為武濟。” \par}

東過洛汭，至於大伾；\footnote{洛汭，洛入河處。山再成曰伾。至於大伾而北行。伾，本或作岯，音丕，又皮鄙反；徐扶眉反，又敷眉反；韋音嚭；郭撫梅反，字或作 。}

{\noindent\zhuan\zihao{6}\fzbyks 傳“洛汭”至“北行”。正義曰：“洛汭，洛入河處”，河南鞏縣東也。\CJKunderwave{釋山}云：“再成英，一成岯。”李巡曰：“山再重曰英，一重曰岯。”傳雲“再成曰岯”，與\CJKunderwave{爾雅}不同，蓋所見異也。\CJKunderline{鄭玄}云：“大岯在修武武德之界。”張揖云：“成皋縣山也。”\CJKunderwave{漢書音義}有臣瓚者，以為：“修武武德無此山也。成皋縣山，又不一成，今黎陽縣山臨河。豈不是大岯乎？”瓚言當然。 \par}

北過降水，至於大陸；\footnote{降水，水名，入河。大陸，澤名。降如字，鄭戶江反。}

{\noindent\zhuan\zihao{6}\fzbyks 傳“降水”至“澤名”。正義曰：\CJKunderwave{地理志}云，降水在信都縣。案班固\CJKunderwave{漢書}以襄國為信都，在大陸之內。或降水發源在此，下尾至今之信都，故得先過降水，乃至大陸。若其不爾，則降水不可知也。鄭以“降讀為降，下江反，聲轉為共，河內共縣，淇水出焉，東至魏郡黎陽縣入河。北近降水也，周時國於此地者惡言降水，改謂之共”。此鄭胸臆，不可從也。\par}

又北播為九河，\footnote{北分為九河，以殺其溢，在兗州界。殺，所界反。溢，字又作隘，於賣反。}同為逆河，入於海。\footnote{同合為一大河，名逆河，而入於渤海。皆禹所加功，故敘之。渤，蒲兀反。}

{\noindent\zhuan\zihao{6}\fzbyks 傳“同合”至“敘之”。正義曰：傳言九河將欲至海，更同合為一大河，名為逆河，而入於渤海也。\CJKunderline{鄭玄}云：“下尾合，名為逆河，言相向迎受。”王肅云：“同逆一大河，納之於海。”其意與孔同。 \par}

嶓冢導漾，東流為漢；\footnote{泉始出山為漾水，東南流為沔水，至漢中東流為漢水。}

{\noindent\zhuan\zihao{6}\fzbyks 傳“泉始”至“漢水”。正義曰：傳之此言，當據時人之名為說也。\CJKunderwave{地理志}云，漾水出隴西氐道縣，至武都為漢水。不言中為沔水。孔知嶓冢之東、漢水之西而得為沔水者，以禹治梁州，入帝都白所治，雲“逾於沔，入於渭”，是沔近於渭，當梁州向冀州之路也。應劭云：“沔水自江別，至南郡華容縣為夏水，過江夏郡入江。”既雲“江別”，明與此沔別也。依\CJKunderwave{地理志}，漢水之尾變為夏水，是應劭所云沔水下尾亦與漢合，乃入於江也。 \par}

又東為滄浪之水；\footnote{別流在荊州。浪音郎。}

{\noindent\zhuan\zihao{6}\fzbyks 傳“別流在荊州”。正義曰：傳言“別流”，似分為異水。案經首尾相連，不是分別，當以名稱別流也。又上在梁州，故此雲“在荊州”。 \par}

過三澨，至於大別，\footnote{三澨，水名，入漢。大別，山名。澨，市制反。}南入於江。\footnote{觸山回南，入江。觸，\CJKunderwave{切韻}尺玉反。}東匯澤為彭蠡，\footnote{匯，回也。水東回為彭蠡大澤。匯，徐胡罪反，韋空為反。}東為北江，入於海。\footnote{自彭蠡江分為三，入震澤，遂為北江而入海。}

{\noindent\zhuan\zihao{6}\fzbyks 傳“自彭”至“入海”。正義曰：揚州云：“三江既入，震澤厎定”，孔為“三江既入”，入震澤也，故言江自彭蠡分而為三江，復共入震澤。出澤又分為三，此水遂為北江而入於海。\CJKunderline{鄭玄}以為：“‘三江既入’，入於海，不入震澤也。”孔必知入震澤者，以震澤屬揚州，彭蠡在揚州之西界，今從彭蠡有三江，則震澤之西三江具矣。今雲“三江既入”，繼以“震澤厎定”，故知三江入震澤矣。今南人以大江不入震澤，震澤之東別有松江等三江。案\CJKunderwave{職方}揚州“其川曰三江”，宜舉州內大川，其松江等雖出震澤，入海既近，\CJKunderwave{周禮}不應舍岷山大江之名，而記松江等小江之說。山水古今變易，故鄭雲既知今，亦當知古，是古今同之驗也。 \par}

岷山導江，東別為沱；\footnote{江東南流，沱東行。沱，唐河反。}

{\noindent\zhuan\zihao{6}\fzbyks 傳“江東”至“東行”。正義曰：以上雲“浮於江、沱、潛、漢”，其次自南而北，江在沱南，知“江東南流，而沱東行”。 \par}

又東至於澧，\footnote{澧，水名。澧音禮。}

{\noindent\zhuan\zihao{6}\fzbyks 傳“澧，水名”。正義曰：\CJKunderline{鄭玄}以此經自“導弱水”已下，言“過”言“會”者，皆是水名，言“至於”者或山或澤，皆非水名，故以“合黎”為山名，“澧”為陵名。\CJKunderline{鄭玄}云：“今長沙郡有澧陵縣，其以陵名為縣乎？”孔以“合黎”與“澧”皆為水名，弱水餘波入於流沙，則本源入合黎矣。合黎得容弱水，知是水名。\CJKunderwave{楚辭}曰：“濯餘佩兮澧浦”是，“澧”亦為水名。 \par}

過九江，至於東陵；\footnote{江分為九道，在荊州。東陵，地名。}

{\noindent\zhuan\zihao{6}\fzbyks 傳“江分”至“地名”。正義曰：九江之水，禹前先有其處。禹今導江，過歷九江之處，非是別有九江之水。 \par}

東迆北會於匯；\footnote{迆，溢也。東溢分流，都共北會為彭蠡。迆，以爾反，馬雲靡也。}

{\noindent\zhuan\zihao{6}\fzbyks 傳“迆溢”至“彭蠡”。正義曰：“迆”言靡迆，邪出之言，故為溢也。東溢分流，又都共聚合，北會彭蠡，言散流而複合也。鄭雲“東迆者為南江”，孔意或然。“至”之與“會”，史異文耳。 \par}

東為中江，入於海。\footnote{有北，有中，南可知。}

{\noindent\zhuan\zihao{6}\fzbyks 傳“有北，有中，南可知”。正義曰：\CJKunderwave{地理志}云，南江從會稽吳縣南東入海，中江從丹陽無湖縣西東至會稽陽羨縣東入海，北江從會稽毗陵縣北入於海。 \par}

導沇水，東流為濟，\footnote{泉源為沇，流去為濟，在溫西北平地。沇音兗，又以轉反。}

{\noindent\zhuan\zihao{6}\fzbyks 傳“泉源”至“平地”。正義曰：\CJKunderwave{地理志}云，濟水出河東垣縣王屋山，東南至河內武德縣入河。傳言“在溫西北平地”者，濟水近在河內，孔必驗而知之。見今濟水所出，在溫之西北七十餘里，溫是古之舊縣，故計溫言之。 \par}

入於河，溢為滎；\footnote{濟水入河，並流十數里，而南截河。又並流數里，溢為滎澤，在敖倉東南。數，色主反，下同，一本作十所。}

{\noindent\zhuan\zihao{6}\fzbyks 傳“濟水”至“東南”。正義曰：此皆目驗為說也。濟水既入於河，與河相亂，而知截河過者，以河濁濟清，南出還清，故可知也。 \par}

東出於陶丘北，\footnote{陶丘，丘再成。陶音桃。}

{\noindent\zhuan\zihao{6}\fzbyks 傳“陶丘，丘再成”。正義曰：\CJKunderwave{釋丘}云：“再成為陶丘。”李巡曰：“再成，其形再重也。”郭璞云：“今濟陰定陶城中有陶丘。”\CJKunderwave{地理志}云，定陶縣西南有陶丘亭。 \par}

又東至於菏；\footnote{菏澤之水。}又東北，會於汶；\footnote{濟與汶合。}又北東入於海。\footnote{北折而東。折，之設反。}導淮自桐柏，\footnote{桐柏山，在南陽之東。}

{\noindent\zhuan\zihao{6}\fzbyks 傳“桐柏”至“之東”。正義曰：\CJKunderwave{地理志}云，桐柏山在南陽平氏縣東南，淮水所出。\CJKunderwave{水經}云：“出胎簪山，東北過桐柏山。”胎簪蓋桐柏之傍小山，傳言南陽郡之東也。 \par}

東會於泗、沂，東入於海。\footnote{與泗、沂二水合，入海。}

{\noindent\zhuan\zihao{6}\fzbyks 傳“與泗”至“入海”。正義曰：\CJKunderwave{地理志}云，沂水出泰山蓋縣，南至下邳，入泗。泗水出濟陰乘氏縣，至臨淮雎陵縣入淮。乃沂水先入泗，泗入淮耳。以沂水入泗處去淮已近，故連言之。 \par}

導渭自鳥鼠同穴，\footnote{鳥鼠共為雌雄，同穴處此山，遂名山曰鳥鼠，渭水出焉。}

{\noindent\zhuan\zihao{6}\fzbyks 傳“鳥鼠”至“出焉”。正義曰：\CJKunderwave{釋鳥}云：“鳥鼠同穴，其鳥為鵭，其鼠為鼵。”李巡曰：“鵭鼵鳥鼠之名，共處一穴，天性然也。”郭璞曰：“鼵如人家鼠而短尾，鵭似鵽而小，黃黑色。穴入地三四尺，鼠在內，鳥在外，今在隴西首陽縣有鳥鼠同穴山。\CJKunderwave{尚書}孔傳雲‘共為雄雌’，張氏\CJKunderwave{地理記}雲‘不為牝牡’。”璞並載此言，未知誰得實也。\CJKunderwave{地理志}云，隴西首陽西南有鳥鼠同穴山，渭水所出，至京兆北船司空縣入河，過郡四，行千八百七十里。 \par}

東會於灃，又東會於涇，\footnote{灃水自南，涇水自北而合。灃音豐。}又東過漆沮，入於河。\footnote{漆沮，一水名，亦曰洛水，出馮翊北。翊，與職反。}

{\noindent\zhuan\zihao{6}\fzbyks 傳“漆沮”至“翊北”。正義曰：\CJKunderwave{地理志}云，漆水出扶風漆縣。依\CJKunderwave{十三州記}，漆水在岐山東入渭，則與漆沮不同矣。此雲“會於涇”，又“東過漆沮”，是漆沮在涇水之東，故孔以為洛水一名漆沮。\CJKunderwave{水經}沮水出北池直路縣，東入洛水。又云鄭渠在太上皇陵東南，濯水入焉，俗謂之漆水，又謂之漆沮，其水東流注於洛水。\CJKunderwave{志}云，出馮翊懷德縣，東南入渭。以水土驗之，與\CJKunderwave{毛詩}古公“自土沮漆”者別也。彼漆即扶風漆水也，彼沮則未聞。 \par}

導洛自熊耳，\footnote{在宜陽之西。}東北會於澗瀍，\footnote{會於河南城南。}又東會於伊，\footnote{合於洛陽之南。}又東北入於河。\footnote{合於鞏之東。鞏，恭勇反，縣名，屬河南郡。}九州攸同，\footnote{所同事在下。}四隩既宅，\footnote{四方之宅巳可居。隩，於六反，\CJKunderwave{玉篇}於報反。}九州刊旅，九川滌源，九澤既陂，\footnote{九州名山與槎木通道而旅祭矣，九州之川已滌除泉源無壅塞矣，九州之澤已陂障無決溢矣。滌，待歷反。陂，彼宜反。槎，仕雅反。障，章尚反。}四海會同，六府孔修。\footnote{四海之內會同京師，九州同風，萬國共貫，水、火、金、木、土、谷甚修治。言政化和。貫，工喚反。}庶土交正，厎慎財賦，\footnote{交，俱也。眾土俱得其正，謂壤、墳、壚。致所慎者，財貨貢賦。言取之有節，不過度。}咸則三壤，成賦中邦。\footnote{皆法壤田上中下大較三品，成九州之賦，明水害除。較音角。}

{\noindent\zhuan\zihao{6}\fzbyks 傳“所同事在下”。正義曰：九州所同，與下為目，故言“所同事在下”。“四隩既宅”已下皆是也，其言“九山”、“九川”、“九澤”，最是同之事矣。 \par}

{\noindent\zhuan\zihao{6}\fzbyks 傳“四方”至“可居”。正義曰：室隅為“隩”，“隩”是內也。人之造宅為居，至其隩內，遂以“隩”表宅，故傳以“隩”為宅，以宅內可居，言四方舊可居之處皆可居也。 \par}

{\noindent\zhuan\zihao{6}\fzbyks 傳“九州”至“溢矣”。正義曰：上文諸州有言山川澤者，皆舉大言之。所言不盡，故於此復更總之。“九山”、“九川”、“九澤”，言九州之內所有山川澤，無大無小，皆刊槎決除已訖，其皆旅祭。惟據名山大川言“旅”者，往前大水，旅祭禮廢，已旅見已治也。山非水體，故以“旅”見治。其實水亦旅矣，發首雲“奠高山大川”，但是定位，皆已旅祭也。川言“滌除泉源”，從其所出，至其所入，皆蕩除之，無壅塞也。澤言“既陂”，往前濫溢，今時水定，或作陂以障之，使無決溢。\CJKunderwave{詩}云：“彼澤之陂。”\CJKunderwave{毛傳}云：“陂，澤障也。” \par}

{\noindent\zhuan\zihao{6}\fzbyks 傳“四海”至“化和”。正義曰：\CJKunderwave{禮}諸侯之見天子，“時見曰會，殷見曰同”。此言“四海會同”，乃謂官之與民皆得聚會京師，非據諸侯之身朝天子也。夷狄戎蠻謂之四海，但天子之於夷狄，不與華夏同風，故知“四海”謂“四海之內”，即是九州之中，乃有萬國。萬國同其風化，若物在繩索之貫，故云“九州同風，萬國共貫”。\CJKunderwave{大禹謨}云，水、火、金、木、土、谷謂之六府。皆修治者，言政化和也。由政化和平，民不失業，各得殖其資產，故六府修治也。 \par}

{\noindent\zhuan\zihao{6}\fzbyks 傳“交俱”至“過度”。正義曰：交錯、更互，“俱”之義，故“交”為俱也。洪水之時，高下皆水，土失本性。今水災既除，“眾土俱得其正，謂壤、墳、壚”，還復其壤、墳、壚之性也。諸州之土，“青黎”是色，“塗泥”是溼，土性之異，惟有“壤、墳、壚”耳，故舉三者以言也。致所慎者，財貨貢賦，謹慎其事，不使害人，言取民有節，什一而稅，不過度也。 \par}

{\noindent\zhuan\zihao{6}\fzbyks 傳“皆法”至“害除”。正義曰：土壤各有肥瘠，貢賦從地而出，故分其土壤為上中下，計其肥瘠等級甚多，但舉其大較，定為三品，法則地之善惡，以為貢賦之差。雖細分三品，以為九等，人功修少，當時小異，要民之常稅必準其土，故皆法三壤成九州之賦。言得施賦法，以明水害除也。“九州”即是“中邦”，故傳以“九州”言之。 \par}

{\noindent\shu\zihao{5}\fzkt “九州”至“中邦”。正義曰：昔堯遭洪水，道路阻絕，今水土既治，天下大同，故總敘之，今九州所共同矣。所同者，四方之宅已儘可居矣，九州之山刊槎其木旅祭之矣，九州之川滌除泉源無壅塞矣，九州之澤已皆陂障無決溢矣，四海之內皆得會同京師無乖異矣，六材之府甚修治矣。言海內之人皆豐足矣。水災已除，天下眾土墳壤之屬俱得其正，複本性故也。民既豐足，取之有藝，致所重慎者惟財貨賦稅也。慎之者，皆法則其三品上壤，準其地之肥瘠，為上中下三等，以成其貢賦之法於中國。美禹能治水土，安海內，於此裛結之。 \par}

錫土姓，祗臺德先，不距朕行。\footnote{臺，我也。天子建德，因生以賜姓。謂有德之人生此地，以此地名賜之姓以顯之。王者常自以敬我德為先，則天下無距違我行者。}

{\noindent\zhuan\zihao{6}\fzbyks 傳“臺我”至“行者”。正義曰：“臺，我”，\CJKunderwave{釋詁}文。“天子建德，因生以賜姓”，隱八年\CJKunderwave{左傳}文。既引其文，又解其義：土，地也，謂有德之人生於此地，天子以地名賜之姓以尊顯之。\CJKunderwave{周語}稱帝嘉禹德，賜姓曰姒；祚四嶽，賜姓曰姜；\CJKunderwave{左傳}稱周賜陳胡公之姓為媯，皆是因生賜姓之事也。臣蒙賜姓，其人少矣，此事是用賢大者，故舉以為言。王者既能用賢，又能謹敬，其立意也常自以敬我德為先，則天下無有距違我天子之行者。\CJKunderwave{論語}云：“上好禮，則民莫敢不敬。上好義，則民莫敢不服。上好信，則民莫敢不用情。”王者自敬其德，則民豈敢不敬之？人皆敬之，誰敢距違者？聖人行而天下皆悅，動而天下皆應，用此道也。 \par}

{\noindent\shu\zihao{5}\fzkt “錫土”至“朕行”。正義曰：此一經皆史美禹功，言九州風俗既同，可以施其教化，天子惟當擇任其賢者，相與共治之。選有德之人，賜與所生之土為姓，既能尊賢如是，又天子立意，常自以敬我德為先，則天下之民無有距違我天子所行者。皆禹之使然，故敘而美之。 \par}

五百里甸服。\footnote{規方千里之內謂之甸服。為天子服治田，去王城面五百里。甸，田遍反。為，於偽反。}

{\noindent\zhuan\zihao{6}\fzbyks 傳“規方”至“百里”。正義曰：“先王規方千里，以為甸服”，\CJKunderwave{周語}文。\CJKunderwave{王制}亦云：“千里之內曰甸。”\CJKunderline{鄭玄}云：“服治田，出谷稅也。言甸者，主治田，故服名甸也。” \par}

{\noindent\shu\zihao{5}\fzkt “五百里甸服”。正義曰：既言九州同風，法壤成賦，而四海之內路有遠近，更敘弼成五服之事。甸、侯、綏、要、荒五服之名，堯之舊制。洪水既平之後，禹乃為之節文，使賦役有恆，職掌分定。甸服去京師最近，賦稅尤多，故每於百里即為一節。侯服稍遠，近者供役，故二百里內各為一節，三百里外共為一節。綏、要、荒三服，去京師益遠，每服分而為二，內三百里為一節，外二百里為一節。以遠近有較，故其任不等。甸服入谷，故發首言賦稅也。賦令自送入官，故三百里內每皆言“納”。四百里、五百里不言“納”者，從上省文也。於三百里言“服”者，舉中以明上下，皆是服王事也。侯服以外貢不入谷，侯主為斥候。二百里內徭役差多，故各為一名。三百里外同是斥候，故共為一名。自下皆先言三百里，而後二百里，舉大率為差等也。 \par}

百里賦納緫，\footnote{甸服內之百里近王城者。禾稿曰緫，入之供飼國馬。納如字，本又作內，音同，下如字。緫音揔。近，附近之近。稿，故老反。供音恭。飼音嗣。}

{\noindent\zhuan\zihao{6}\fzbyks 傳“甸服”至“國馬”。正義曰：去王城五百里總名甸服，就其甸服內又細分之。從內而出，此為其首，故云“甸服之內近王城者”，“緫”者，總下“銍”、“秸”，禾穗與稿，緫皆送之，故云“禾稿曰緫，入之供飼國馬”。\CJKunderwave{周禮}掌客待諸侯之禮有芻，有禾，此緫是也。 \par}

二百里納銍，\footnote{銍，刈，謂禾穗。銍，珍慄反。穗亦作穟，音遂。}

{\noindent\zhuan\zihao{6}\fzbyks 傳“銍，刈，謂禾穗”。正義曰：\CJKunderline{劉熙}\CJKunderwave{釋名}云：“銍，獲禾鐵也。”\CJKunderwave{說文}云：“銍，獲禾短鐮也。”\CJKunderwave{詩}雲“奄觀銍刈”，用銍刈者，謂禾穗也。禾穗用銍以刈，故以“銍”表禾穗也。 \par}

三百里納秸服，\footnote{秸，稿也，服瑽役。秸，本或作稭，工八反，馬云：“去其穎，音鞂。”}

{\noindent\zhuan\zihao{6}\fzbyks 傳“秸，稿也，服稿役”。正義曰：\CJKunderwave{郊特牲}云：“莞簟之安，而稿秸之設。”“秸”亦“稿”也，雙言之耳。去穗送稿，易於送穗，故為遠彌輕也。然計什一而得，稿粟皆送，則秸服重於納銍，則乖近重遠輕之義。蓋納粟之外，斟酌納稿。“服稿役”者，解經“服”字，於此言“服”，明上下服皆並有所納之役也。四百里猶尚納粟，此當稿、粟別納，非是徒納稿也。 \par}

四百里粟，五百里米。\footnote{所納精者少，粗者多。}

{\noindent\zhuan\zihao{6}\fzbyks 傳“所納”至“者多”。正義曰：直納粟米為少，禾稿俱送為多。其於稅也。皆當什一，但所納有精粗，遠輕而近重耳。 \par}

五百里侯服。\footnote{甸服外之五百里。侯，候也。斥候而服事。}

{\noindent\zhuan\zihao{6}\fzbyks 傳“甸服”至“服事”。正義曰：“侯”聲近候，故為候也。襄十八年\CJKunderwave{左傳}稱晉人伐齊，使司馬斥山澤之險。“斥”謂檢行之也。“斥候”謂檢行險阻，伺候盜賊。此五百里主為斥候而服事天子，故名“侯服”。因見諸言“服”者，皆是服事也。 \par}

百里採，\footnote{侯服內之百里，供王事而已，不主一。}

{\noindent\zhuan\zihao{6}\fzbyks 傳“侯服”至“主一”。正義曰：“採”訓為事，此百里之內主供王事而已。“事”謂役也，有役則供，不主於一，故但言“採”。 \par}

二百里男邦，\footnote{男，任也，任王者事。任，而針反，又而鴆反，下同。}

{\noindent\zhuan\zihao{6}\fzbyks 傳“男，任也，任王者事”。正義曰：“男”聲近任，故訓為任。“任王者事”，任受其役，此任有常，殊於“不主一”也。言“邦”者，見上下皆是諸侯之國也。 \par}

三百里諸侯。\footnote{三百里同為王者斥候，故合三為一名。為，於偽反。}

{\noindent\zhuan\zihao{6}\fzbyks 傳“三百”至“一名”。正義曰：經言“諸侯”者，三百里內同為王者斥候，在此內所主事同，故合三百、四百、五百共為一名，言“諸侯”以示義耳。 \par}

五百里綏服。\footnote{綏，安也。侯服外之五百里，安服王者之政教。綏，息遺反。}

{\noindent\zhuan\zihao{6}\fzbyks 傳“綏安”至“政教”。正義曰：“綏，安”，\CJKunderwave{釋詁}文。要服去京師已遠，王者以文教要束使服。此綏服路近，言“王者政教”，以示不待要束言安服自服也。\CJKunderwave{周語}云：“先王之制，邦內甸服，邦外侯服，侯衛賓服，夷蠻要服，戎狄荒服。”彼“賓服”當此“綏服”。韋昭云：“以文武侯衛為安，王賓之，因以名服。”然則“綏”者據諸侯安王為名，“賓”者據王敬諸侯為名，故云“先王之制”，則此服舊有二名。 \par}

三百里揆文教，\footnote{揆，度也。度王者文教而行之，三百里皆同。揆，葵癸反。度，待洛反。}

{\noindent\zhuan\zihao{6}\fzbyks 傳“揆度”至“皆同”。正義曰：\CJKunderwave{釋詁}訓“揆”為度，故雙言之。以王者有文教，此服諸侯揆度王者政教而行之，必自揆度，恐其不合上耳。即是安服王者之義。 \par}

二百里奮武衛。\footnote{文教外之二百里奮武衛，天子所以安。奮，方問反。}

{\noindent\zhuan\zihao{6}\fzbyks 傳“文教”至“以安”。正義曰：既言“三百”，又言“二百”，嫌是“三百”之內，以下二服文與此同，故於此解之，此是“文教外之二百里”也。由其心安王化，奮武以衛天子，所以名此服為安也。內文而外武，故先“揆文教”，後言“奮武衛”，所從言之異，與安之義同。奮武衛天子，是其安之驗也。言服內諸侯，心安天子，非言天子賴諸侯以安也。 \par}

五百里要服。\footnote{綏服外之五百里，要束以文教。要，一遙反。束如字，一音來。}

{\noindent\zhuan\zihao{6}\fzbyks 傳“綏服”至“文教”。正義曰：“要”者約束之義。上言“揆文教”，知“要”者，“要束以文教”也。綏服自揆天子文教，恐其不稱上旨。此要服差遠，已慢王化，天子恐其不服，乃以文教要服之。名為“要”，見其疏遠之義也。 \par}

三百里夷，\footnote{守平常之教，事王者而已。馬云：“夷，易也。”}二百里蔡。\footnote{蔡，法也。法三百里而差簡。差，初佳反，又初賣反。}

{\noindent\zhuan\zihao{6}\fzbyks 傳“蔡法”至“差簡”。正義曰：“蔡”之為法，無正訓也。上言“三百里夷”，“夷”訓平也，言守平常教耳。此名為“蔡”，義簡於“夷”，故訓“蔡”為法。法則三百里者，去京師彌遠，差復簡易，言其不能守平常也。 \par}

五百里荒服。\footnote{要服外之五百里。言荒又簡略。}

{\noindent\zhuan\zihao{6}\fzbyks 傳“要服”至“簡略”。正義曰：服名“荒”者，王肅云：“政教荒忽，因其故俗而治之。”傳言“荒又簡略”，亦當以為荒忽，又簡略於要服之蔡也。 \par}

三百里蠻，\footnote{以文德蠻來之，不制以法。}

{\noindent\zhuan\zihao{6}\fzbyks 傳“以文”至“以法”。正義曰：鄭云：“蠻者聽從其俗，羈縻其人耳。故云蠻，蠻之言緡也。”其意言“蠻”是緡也，緡是繩也，言“蠻”者以繩束物之名。揆度文教，\CJKunderwave{論語}稱“遠人不服，則修文德以來之”，故傳言“以文德蠻來之”，不制以國內之法強逼之。王肅云：“蠻，慢也，禮儀簡慢。”與孔異。然甸、侯、綏、要四服，俱有三日之役，什一而稅，但二百里蔡者，稅微差簡，其荒服力役田稅並無，故鄭注云：“蔡之言殺，減殺其賦。”荒服既不役作其人，又不賦其田事也。其侯綏等所出稅賦，各入本國，則亦有納緫、納銍之差，但此據天子立文耳。要服之內，皆有文教，故孔於要服傳雲“要束以文教”，則知已上皆有文教可知。獨於綏服三百里雲“揆文教”者，以去京師既遠，更無別供，又不近外邊，不為武衛。其要服又要束始行文教，無事而能揆度文教而行者，惟有此三百里耳。“奮武衛”者，在國習學兵武，有事則征討夷狄。不於要服內奮武衛者，以要服逼近夷狄，要束始來，不可委以兵武。 \par}

二百里流。\footnote{流，移也。言政教隨其俗。凡五服相距為方五千裡。}

{\noindent\zhuan\zihao{6}\fzbyks 傳“流移”至“千里”。正義曰：流，如水流，故云“移也”。其俗流移無常，故政教隨其俗，任其去來，不服蠻來之也。凡五服之別，各五百里，是王城四面，面別二千五百里，四面相距為方五千裡也。賈逵、馬融以為“甸服之外百里至“五百里米特有此數，去王城千里；其侯、綏、要、荒服各五百里，是面三千里，相距為方六千里”。\CJKunderline{鄭玄}以為“五服服別五百里，是堯之舊制。及禹弼之，每服之間更增五百里，面別至於五千裡，相距為方萬里”。司馬遷與孔意同，王肅亦以為然，故肅注此云：“賈、馬既失其實，\CJKunderline{鄭玄}尤不然矣。禹之功在平治山川，不在拓境廣土。土地之廣三倍於堯，而書傳無稱也，則\CJKunderline{鄭玄}創造，難可據信。漢之孝武，疲弊中國，甘心夷狄，天下戶口至減太半，然後僅開緣邊之郡而已。禹方憂洪水，三過其門不入，未暇以征伐為事，且其所以為服之名，輕重顛倒，遠近失所，難得而通矣。先王規方千里，以為甸服，其餘均分之公、侯、伯、子、男，使各有寰宇，而使甸服之外諸侯入禾稿，非其義也。”史遷之旨蓋得之矣，是同於孔也。若然，\CJKunderwave{周禮}王畿之外別有九服，服別五百里，是為方萬里，復以何故三倍於堯？又\CJKunderwave{地理志}言漢之土境東西九千三百二里，南北萬三千三百六十八里。驗其所言山川，不出\CJKunderwave{禹貢}之域，山川戴地，古今必同，而得裡數異者，堯與周漢其地一也，\CJKunderwave{尚書}所言，據其虛空鳥路方直而計之，\CJKunderwave{漢書}所言，乃謂著地人跡屈曲而量之，所以數不同也。故王肅上篇注云：“方五千裡者，直方之數，若其回邪委曲，動有倍加之較。”是言經指直方之數，漢據回邪之道。有九服、五服，其地雖同，王者革易，自相變改其法，不改其地也。\CJKunderline{鄭玄}不言禹變堯法，乃雲地倍於堯，故王肅所以難之。\CJKunderwave{王制}云：“西不盡流沙，東不盡東海，南不盡衡山，北不盡恆山。”凡四海之內，斷長補短，方三千里者，彼自言“不盡”，明未至遠界，且\CJKunderwave{王制}漢世為之，不可與經合也。 \par}

東漸於海，西被於流沙，朔南暨聲教，\footnote{漸，入也。被，及也。此言五服之外皆與王者聲教而朝見。漸，子廉反。被，皮寄反。朔，朔北也。與音預。朝，直遙反。見，賢遍反。}訖於四海。禹錫玄圭，告厥成功。\footnote{玄，天色。禹功盡加於四海，故堯賜玄圭以彰顯之。言天功成。訖，斤密反。}

{\noindent\zhuan\zihao{6}\fzbyks 傳“漸入”至“朝見”。正義曰：“漸”是沾溼，故為入，謂入海也。覆被是遠及之辭，故為及也。海多邪曲，故言“漸入”；流沙長遠，故言“被及”，皆是過之急也。五服之下乃說此事，故言“此五服之外皆與王者聲教而朝見”，言其聞風感德而來朝也。\CJKunderline{鄭玄}云：“南北不言所至，容逾之。”此言“西被於流沙”，流沙當是西境最遠者也。而\CJKunderwave{地理志}以流沙為張掖居延澤是也，計三危在居延之西，太遠矣，\CJKunderwave{志}言非也。 \par}

{\noindent\zhuan\zihao{6}\fzbyks 傳“玄天”至“功成”。正義曰：\CJKunderwave{考工記}“天謂之玄”，是“玄”為天色。禹之蒙賜，必是堯賜，故史敘其事，“禹功盡加於四海，故堯賜玄圭以玄顯之”。必以天色圭者，“言天功成”也。\CJKunderwave{大禹謨}舜美禹功雲“地平天成”，是天功成也。 \par}

{\noindent\shu\zihao{5}\fzkt “東漸”至“成功”。正義曰：言五服之外，又東漸入於海，西被及於流沙，其北與南雖在服外，皆與聞天子威聲文教，時來朝見，是禹治水之功盡加於四海。以禹功如是，故帝賜以玄色之圭，告其能成天之功也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
