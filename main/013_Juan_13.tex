%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十三}


\section{旅獒第七【偽】}


西旅獻獒，\footnote{西戎遠國貢大犬。○獒，五羔反。馬云：“作豪，酋豪也。”}太保作\CJKunderwave{旅獒}。\footnote{\CJKunderline{召公}陳戒。○召，時照反，後“\CJKunderline{召公}”皆仿此。}

旅獒\footnote{因獒而陳道義。}


{\noindent\zhuan\zihao{6}\fzbyks 傳“西戎”至“大犬”。正義曰：“西旅”，西方夷名。西方曰“戎”，克商之後乃來，知是“西戎遠國”也。“獒”是犬名，故云“貢大犬”。 \par}

{\noindent\zhuan\zihao{6}\fzbyks 傳“\CJKunderline{召公}陳戒”。正義曰：\CJKunderline{成王}時\CJKunderline{召公}為太保，知此時“太保”亦\CJKunderline{召公}也。\CJKunderwave{釋詁}云：“旅，陳也。”故云“\CJKunderline{召公}陳戒”。上“旅”是國名，此“旅”訓為陳，二“旅”字同而義異。鄭云：“獒讀曰豪，西戎無君名，強大有政者為酋豪。國人遣其遒豪來獻見于周。”良由不見古文，妄為此說。 \par}

{\noindent\shu\zihao{5}\fzkt “西旅”至“旅獒”。正義曰：西方之戎有國名“旅”者，遣獻其大犬，其名曰“獒”，于是太保\CJKunderline{召公}因陳戒。史敘其事，作\CJKunderwave{旅獒}。 \par}

惟克商，遂通道于九夷八蠻。\footnote{四夷慕化，貢其方賄。九、八言非一。皆通道路，無遠不服。○賄，呼罪反。}西旅厎貢厥獒，\footnote{西戎之長，致貢其獒。犬高四尺曰獒，以大為異。○厎，之履反。長，丁丈反。}太保乃作\CJKunderwave{旅獒}，用訓于王。\footnote{陳貢獒之義以訓諫王。}


{\noindent\zhuan\zihao{6}\fzbyks 傳“四夷”至“不服”。正義曰：\CJKunderwave{曲禮}云：“其在東夷、西戎、南蠻、北狄。”經舉“夷”、“蠻”則戎狄可知。“四夷慕化，貢其方賄”，言所貢非獨旅也。四夷各自為國，無大小統領，“九、八言非一也”。釋地云：“九夷、八狄、七戎、六蠻謂之四海。”又云：“八蠻在南方，六戎在西方，五狄在北方。”上下二文三方數目不同。\CJKunderwave{明堂位}稱九夷、八蠻、六戎、五狄，與\CJKunderwave{爾雅}上文不同。\CJKunderwave{周禮}職方氏掌四夷、八蠻、七閩、九貉、五戎、六狄之人。\CJKunderline{鄭玄}云：“四、八、七、九、五、六，周之所服國數也。”遍檢經傳，四夷之數，參差不同，先儒舊解，此\CJKunderwave{爾雅}殷制，\CJKunderwave{明堂位}及\CJKunderwave{職方}並\CJKunderwave{爾雅}下文雲八蠻在南，六戎在西，五狄在北，皆為周制，義或當然。\CJKunderwave{明堂位}言六戎、五狄，\CJKunderwave{職方}言五戎、六狄，趙商以此問鄭，鄭答云：“戎狄但有其國數，其名難得而知。”是鄭亦不能定解。言“克商，遂通道”，是王家遣使通道也。\CJKunderwave{魯語}引此事，韋昭云：“通道，譯使懷柔之。”是王家遣使通彼，彼聞命來獻也。言其通夷蠻而有戎貢，是四夷皆通道路，無所不服。 \par}

{\noindent\zhuan\zihao{6}\fzbyks 傳“西戎”至“為異”。正義曰：“西戎之長”謂旅國之君。“致貢其獒”，或遣使貢之，不必自來也。“犬高四尺曰獒”，\CJKunderwave{釋畜}文。\CJKunderwave{左傳}晉靈公有犬謂之獒。旅國以犬為異，故貢之也。 \par}

{\noindent\shu\zihao{5}\fzkt “惟克”至“于王”。正義曰：惟\CJKunderline{武王}既克商，華夏既定，遂開通道路于九夷八蠻，于是有西戎旅國致貢其大犬名獒。太保\CJKunderline{召公}乃作此篇，陳貢獒之義，用訓諫于王。 \par}

曰：“嗚呼！明王慎德，四夷咸賓。\footnote{言明王慎德以懷遠，故四夷皆賓服。}無有遠邇，畢獻方物，惟服食器用。\footnote{天下萬國無有遠近，盡貢其方土所生之物，惟可以供服食器用者。言不為耳目華侈。○供音恭。為，于偽反。侈，昌氏反，又式氏反。}王乃昭德之致于異姓之邦，無替厥服。\footnote{德之所致，謂遠夷之貢，以分賜異姓諸侯，使無廢其職。}分寶玉于伯叔之國，時庸展親。\footnote{以寶玉分同姓之國，是用誠信其親親之道。}


{\noindent\zhuan\zihao{6}\fzbyks 傳“天下”至“華侈”。正義曰：以言“無有遠近”，是華夷總統之辭。\CJKunderwave{釋詁}云：“畢，盡也。”故云天下萬國無有遠之與近，盡貢其方土所生之物。“惟可以供服食器用”者，玄纁絺紵供服也，橘柚菁茅供食也，羽毛齒革瑤琨篠簜供器用也。下言“不役耳目”，故知言“不為耳目華侈”也。\CJKunderwave{周禮·大行人}云：“九州之外謂之蕃國，世壹見，各以其所貴寶為贄。”\CJKunderline{鄭玄}云：“所貴寶見經傳者，犬戎獻白狼、白鹿是也，餘外則\CJKunderwave{周書·王會}備焉。”案\CJKunderwave{王會}篇諸方致貢，無所不有，此言“惟服食器用”者，遠方所貢雖不充于器用，實亦受之，\CJKunderline{召公}深戒\CJKunderline{武王}，故言此耳。 \par}

{\noindent\zhuan\zihao{6}\fzbyks 傳“德之”至“其職”。正義曰：明王有德，四夷乃貢，是“德之所致，謂遠夷之貢”也。“昭德之致”，正謂賜異姓諸侯，令其見此遠物，服德畏威，無廢其貢獻常職也。\CJKunderwave{魯語}稱，\CJKunderline{武王}時，“肅慎氏來貢楛矢、石砮、長尺有咫。先王欲昭令德之致遠，以示後人，使永監焉，故銘其楛曰‘肅慎氏貢矢’，以分大姬，配虞胡公而封諸陳。古者分異姓以遠方之貢，使無忘服也。故分陳以肅慎氏之矢”。是分異姓之事，禮有異姓庶姓，異姓，王之甥舅；庶姓與王無親。其分庶姓亦當以遠方之貢矣。 \par}

{\noindent\zhuan\zihao{6}\fzbyks 傳“以寶”至“之道”。正義曰：寶玉亦是萬國所貢，但不必是遠方所貢耳。“以寶玉分同姓之國”，示己不愛惜，共諸侯有之，是“用誠信其親親之道”也。言用寶以表誠心，使彼知王親愛之也。定四年\CJKunderwave{左傳}稱分魯公以夏后氏之璜，是“以寶玉分同姓”也。異姓疏，慮其廢職，故賜以遠方之物攝彼心。同姓親，嫌王無恩，賜以寶玉貴物錶王心。此亦互相見也。 \par}

{\noindent\shu\zihao{5}\fzkt “曰嗚呼”至“展親”。正義曰：“嗚呼！”嘆而言也。自古明聖之王，慎其德教以柔遠人，四夷皆來賓服。無有遠之與近，盡貢其方土所生之物。其所獻者惟可以供其服食器用而已，不為耳目華侈供玩好之用也。明王既得所貢，乃明其德之所致，分賜于彼異姓之國，明己德致遠，賜異姓之國，令使無廢其服職事也。分寶玉于同姓伯叔之國，見已無所愛惜，是用誠信其親親之道也。 \par}

人不易物，惟德其物。\footnote{言物貴由人，有德則物貴，無德則物賤，所貴在于德。○易，羊質反。}德盛不狎侮。\footnote{盛德必自敬，何狎易侮慢之有？○易，以豉反。}狎侮君子，罔以盡人心。\footnote{以虛受人，則人盡其心矣。○盡，津忍反，下同。}狎侮小人，罔以盡其力。\footnote{以悅使民，民忘其勞，則力盡矣。}


{\noindent\zhuan\zihao{6}\fzbyks 傳“言物”至“于德”。正義曰：有德不濫賞，賞必加于賢人，得者則以為榮，故“有德則物貴”也。無德則濫賞，賞或加于小人，賢者得之反以為恥，故“無德則物賤”也。所貴不在于物，乃在于德。 \par}

{\noindent\zhuan\zihao{6}\fzbyks 傳“以虛”至“心矣。”。正義曰：“以虛受人”，\CJKunderwave{易·咸卦}象辭也。人主以己為虛，受用人言，執謙以下人，則人皆盡其心矣。 \par}

{\noindent\zhuan\zihao{6}\fzbyks 傳“以悅”至“盡矣。”。正義曰：\CJKunderwave{詩序}云：“悅以使民，民忘其死。”故云“以悅使民，民忘其勞”。在上撫悅之，則人皆盡其力矣。此“君子”謂臣，“小人”謂民，\CJKunderwave{太甲}曰“接下思恭”，不可狎侮臣也。\CJKunderwave{論語}云“使民如承大祭”，不可狎侮民也。襄九年\CJKunderwave{左傳}云“君子勞心，小人勞力”，故別言之。 \par}

{\noindent\shu\zihao{5}\fzkt “人不”至“其力”。正義曰：既言分物賜人，因說貴不在物。言有德無德之王，俱是以物賜人，所賜之物一也，不改易其物。惟有德者賜人，其此賜者是物。若無德者賜人，則此物不是物矣。恐人主恃已賜人，不自修德，言此者，戒人主使修德也。又說修德之事，德盛者常自敬身，不為輕狎侮慢之事。狎侮君子，則無以盡人心，君子被君侮慢，不肯盡心矣。狎侮小人，則無以盡其力，小人被君侮慢，不復肯盡力矣。君子不盡心，小人不盡力，則國家之事敗矣。 \par}

不役耳目，百度惟貞。\footnote{言不以聲色自役，則百度正。}玩人喪德，玩物喪志。\footnote{以人為戲弄則喪其德，以器物為戲弄則喪其志。○玩，五貫反。喪，息浪反。}志以道寧，言以道接。\footnote{在心為志，發氣為言，皆以道為本，故君子勤道。}不作無益害有益，功乃成。不貴異物賤用物，民乃足。\footnote{遊觀為無益，奇巧為異物，言明王之道以德義為益，器用為貴，所以化治生民。○觀，官喚反。}


{\noindent\zhuan\zihao{6}\fzbyks 傳“言不”至“度正”。正義曰：昭元年\CJKunderwave{左傳}子產論晉侯之疾云：“茲心不爽，昏亂百度。”杜預云：“百度，百事之節也。”此言志既不營聲色，百事皆自用心，則皆得正也。 \par}

{\noindent\zhuan\zihao{6}\fzbyks 傳“以人”至“其志”。正義曰：“喪德”、“喪志”其義一也。“玩人”為重，以“德”言之；“玩物”為輕，以“志”言之；終是志荒而德喪耳。 \par}

{\noindent\zhuan\zihao{6}\fzbyks 傳“在心”至“勤道”。正義曰：“在心為志”，\CJKunderwave{詩序}文也。“在心為志”謂心動有所向也，“發氣為言”言于志所趣也。志是未發，言是已發，相接而成，本末之異耳。志、言並皆用道，但志未發，故“以道寧”，志不依道，則不得寧耳。言是已發，故“以道接”，言不以道，則不可接物。志、言皆以道為本，故君子須勤道也。 \par}

{\noindent\zhuan\zihao{6}\fzbyks 傳“遊觀”至“生民”。正義曰：遊觀徒費時日，故為“無益”。無益多矣，非徒遊觀而已。奇巧世所希有，故為“異物”。異物多矣，非徒奇巧而已。諸是妄作，皆為無益。諸是世所希，皆為異物。異物、無益不可遍舉，舉此二者以明此類皆是也。“不作”是初造之辭，為作有所害，故以為“無益”。“不貴”是愛好之語，有貴必有賤，故以“異物”對“用物”。雖經言“用物”，傳言“器用”可矣。經言“有益”，“有益”不知所謂，故傳以德義是人之本，故德義為有益。諸是益身之物，皆是有益，亦舉重為言。經之戒人主，人主如此，所以化世俗，生養下民也。此言“生民”，宣十二年\CJKunderwave{左傳}云“分謗生民”，皆謂生活民也。下云“生民保厥居”，與\CJKunderwave{孝經}云“生民之本盡矣”，言民生于世，謂之“生民”，與此傳異也。俗本云“弗賤”，衍“弗”字也。 \par}

犬馬非其土性不畜，\footnote{非此土所生不畜，以不習其用。○畜，許竹反。}珍禽奇獸不育于國\footnote{皆非所用，有損害故。}。不寶遠物，則遠人格。\footnote{不侵奪其利，則來服矣。}所寶惟賢，則邇人安。\footnote{寶賢任能，則近人安。近人安，則遠人安矣。}

{\noindent\zhuan\zihao{6}\fzbyks 傳“非此”至“其用”。正義曰：此篇為戒，止為此句，以西旅之獒，非中國之大，不用令王愛好之，故言此也。僖十五年\CJKunderwave{左傳}言晉侯乘鄭馬，及戰陷于濘，是非此土所生不習其用也。犬不習用，傳記無文。 \par}

{\noindent\zhuan\zihao{6}\fzbyks 傳“寶賢”至“安矣”。正義曰：\CJKunderwave{詩序}云“任賢使能，周室中興”，故傳以“任能”配“寶賢”言之。\CJKunderwave{論語}云“舉直錯諸枉，則民服”，故“寶賢任能，則近人安”。嫌安近不及遠，故云“近人安，則遠人安矣”。\CJKunderwave{楚語}云：“王孫圉聘于晉，定公饗之。趙簡子鳴玉以相，問于王孫圉曰：‘楚之白珩猶在乎？’對曰：‘然。’簡子曰：‘其為寶也幾何矣？’曰：‘未嘗為寶。楚之所寶者，曰觀射父，及左史\CJKunderline{倚相}，此楚國之寶也。若夫白珩，先王之所玩，何寶之焉？’”是謂“寶賢”也。 \par}

{\noindent\shu\zihao{5}\fzkt “不役”至“道接”。正義曰：既言不可狎侮，又言不可縱恣。不以聲色使役耳目，則百事之度惟皆正矣。以聲色自娛，必玩弄人物。既玩弄人者，喪其德也；玩弄物者，喪其志也。人物既不可玩，則當以道自處。志當以道而寧身，言當以道而接物，依道而行，則志自得而言自當。 \par}

嗚呼！夙夜罔或不勤，\footnote{言當早起夜寐，常勤于德。}不矜細行，終累大德。\footnote{輕忽小物，積害毀大，故君子慎其微。○行，下孟反。累，劣偽反。}為山九仞，功虧一簣。\footnote{八尺曰仞，喻向成也。未成一簣，猶不為山，故曰功虧一簣。是以聖人乾乾日昃慎終如始。○仞音刃，字又作刃，七尺曰仞。虧，曲為反。簣，其貴反。向，許亮反。幹，其連反。昃音側。}允迪茲，生民保厥居，惟乃世王。”\footnote{言其能信蹈行此誡，則生人安其居，天子乃世世王天下。\CJKunderline{武王}雖聖，猶設此誡，況非聖人，以無誡乎？其不免于過，則亦宜矣。○世王如字，又于況反，注同。}


{\noindent\zhuan\zihao{6}\fzbyks 傳“輕忽”至“其微”。正義曰：“矜”是憐惜之意，故以不惜細行為“輕忽小物”，謂上狎侮君子小人、愛玩犬馬禽獸之類是小事也。積小害，毀大德，故君子慎其微。\CJKunderwave{易·繫辭}曰：“小人以小善為無益而不為也，以小惡為無傷而不去也，故惡積而不可掩，罪大而不可解。”是故君子當慎微也。 \par}

{\noindent\zhuan\zihao{6}\fzbyks 傳“八尺”至“如始”。正義曰：\CJKunderwave{周禮·匠人}有畎、遂、溝、洫皆廣深等，而澮云“廣二尋，深二仞”，則澮亦廣深等，仞與尋同，故知“八尺曰仞”。\CJKunderline{王肅}\CJKunderwave{聖證論}及注\CJKunderwave{家語}皆云“八尺曰仞”，與孔義同。\CJKunderline{鄭玄}云“七尺曰仞”，與孔意異。\CJKunderwave{論語}云：“譬如為山，未成一簣。”鄭云：“簣，盛土器。”“為山九仞”，欲成山，以喻為善向成也。未成一簣，猶不為山，故曰為山“功虧一簣”。古語云：“行百里者半于九十。”言末路之艱難也。是以聖人乾乾不息，至于日昃，不敢自暇，恐末路之失，同于一簣，故“慎終如始”也。“乾乾”，\CJKunderwave{易·乾卦}文。“日昃”，無逸篇文。 \par}

{\noindent\zhuan\zihao{6}\fzbyks 傳“言其”至“宜矣”。正義曰：此總結上文，“信蹈行此誡”，行此以上言也。言君主于治民，故先云“生民安其居，天子乃得世世王天下”也。傳以庸君多自用己，不受人言，敘經意而申之云，\CJKunderline{武王}雖聖，\CJKunderline{召公}猶設此誡，況非聖人，可以無誡乎？身既非聖，又無善誡，其不免于過則，亦宜其然矣。 \par}

{\noindent\shu\zihao{5}\fzkt “嗚呼”至“世王”。正義曰：聽戒以終，故嘆以結之。嗚呼！為人君所當早起夜寐，無有不勤于德，言當勤行德也。若不矜惜細行，作隨宜小過，終必損累大德矣。譬如為山，已高九仞，其功虧損在于一簣。惟少一簣而止，猶尚不成山，以喻樹德行政，小有不終，德政則不成矣。必當慎終如始，以成德政。王者信能蹈行此誡，生民皆安其居處，惟天子乃世世王天下也。 \par}

\CJKunderline{巢伯}來朝，\footnote{殷之諸侯。伯，爵也。南方遠國。\CJKunderline{武王}克商，慕義來朝。○巢，仕交反，徐呂交反。}\CJKunderline{芮伯}作\CJKunderwave{旅巢命}。\footnote{\CJKunderline{芮伯}，周同姓，圻內之國，為卿大夫。陳威德以命巢。亡。○芮，如銳反。圻音祁。}


{\noindent\zhuan\zihao{6}\fzbyks 傳“殷之”至“來朝”。正義曰：\CJKunderline{武王}克商，即來受周之王命，知是“殷之諸侯”。“伯”是爵也。\CJKunderwave{仲虺之誥}云“\CJKunderline{成湯}放桀于南巢”，或此“巢”是也，故先儒相傳皆以為南方之國。今聞\CJKunderline{武王}克商，慕義而來朝也。\CJKunderline{鄭玄}以為“南方世一見者”。孔以夷狄之爵不過子，此君伯爵，夷夏未明，故直言“遠國”也。 \par}

{\noindent\zhuan\zihao{6}\fzbyks 傳“\CJKunderline{芮伯}”至“巢亡”。正義曰：\CJKunderwave{世本}云“\CJKunderline{芮伯}，姬姓”，是“周同姓”也。杜預云：“芮，馮翊臨晉縣芮鄉是也。”知是“圻內之國”者，\CJKunderline{芮伯}在朝作命，必是王臣。不得其官，故“卿”與“大夫”並言之。“旅”訓為陳，陳王威德以命巢。 \par}

{\noindent\shu\zihao{5}\fzkt “\CJKunderline{巢伯}”至“巢命”。正義曰：“\CJKunderline{巢伯}”，國爵之君，南方遠國也。以\CJKunderline{武王}克商，乃慕義來朝。王之卿大夫有\CJKunderline{芮伯}者，陳王威德以命巢君。史敘其事，作\CJKunderwave{旅巢命}之篇。 \par}

\section{金縢第八}


\CJKunderline{武王}有疾，\CJKunderline{周公}作\CJKunderwave{金縢}。\footnote{為請命之書，藏之于匱，緘之以金，不欲人開之。○\CJKunderline{武王}有疾，馬本作“有疾不豫”。縢，徒登反。緘，工咸反。}

金縢\footnote{遂以所藏為篇名。}

{\noindent\zhuan\zihao{6}\fzbyks 傳“為請”至“開之”。正義曰：經云“金縢之匱”，則“金縢”是匱之名也。\CJKunderwave{詩}述韔弓之事云：“竹閉緄縢。”\CJKunderwave{毛傳}云：“緄，繩。縢，約也。”此傳言“緘之以金”，則訓“縢”為緘。王、鄭皆云：“縢，束也。”又鄭\CJKunderwave{喪大記}注云：“齊人謂棺束為緘。”\CJKunderwave{家語}稱周廟之內有金人，叄緘其口，則“縢”是束縛之義。“藏之于匱，緘之以金”，若今釘鐷之，不欲人開也。鄭云：“凡藏秘書，藏之于匱，必以金緘其表。”是秘密之書，皆藏于匱，非\CJKunderline{周公}始造此匱，獨藏此書也。“金縢”。正義曰：發首至“\CJKunderline{王季}、\CJKunderline{文王}”，史敘將告神之事也。“史乃策祝”至“屏璧與珪”，告神之辭也。自“乃卜”至“乃瘳”，言卜吉告王差之事也。自“\CJKunderline{武王}既喪”已下，敘\CJKunderline{周公}被流言，東征還反之事也。此篇敘事多而言語少，若使\CJKunderline{周公}不遭流言，則請命之事遂無人知。為\CJKunderline{成王}開書，\CJKunderline{周公}得反，史官美大其事，故敘之以為此篇。 \par}

{\noindent\shu\zihao{5}\fzkt “\CJKunderline{武王}”至“金縢”。正義曰：\CJKunderline{武王}有疾，\CJKunderline{周公}作策書告神，請代\CJKunderline{武王}死。事畢，納書于金縢之匱，遂作\CJKunderwave{金縢}。凡序言“作”者，謂作此篇也。案經\CJKunderline{周公}策命之書，自納金縢之匱，及為流言所謗，\CJKunderline{成王}悟而開之。史敘其事，乃作此篇，非\CJKunderline{周公}作也。序以經具，故略言之。 \par}

既克商二年，王有疾，弗豫。\footnote{伐紂明年，\CJKunderline{武王}有疾，不悅豫。○豫本，又作忬。}二公曰：“我其為王穆卜。”\CJKunderline{周公}曰：“未可以戚我先王。”\footnote{穆，敬。戚，近也。\CJKunderline{召公}、太公言王疾當敬卜吉兇，\CJKunderline{周公}言未可以死近我先王。相順之辭。○為，于偽反。戚，千歷反。}公乃自以為功，\footnote{\CJKunderline{周公}乃自以請命為己事。}為三壇同\xpinyin*{墠}。\footnote{因太王、\CJKunderline{王季}、\CJKunderline{文王}請命于天，故為三壇。壇築土，墠除地，大除地，于中為三壇。○壇，徒丹反，築土也，馬云：“土堂。”墠音善。}

{\noindent\zhuan\zihao{6}\fzbyks 傳“伐紂”至“悅豫”。正義曰：\CJKunderline{武王}以\CJKunderline{文王}受命十三年伐紂，既殺紂，即當稱元年。克紂稱元年，知此“二年”是“伐紂之明年”也。\CJKunderline{王肅}亦云：“克殷明年。”\CJKunderwave{顧命}云：“王有疾，不懌。”“懌，悅也，故不豫為“不悅豫”也。何休因此為例云：“天子曰不豫，諸侯曰負茲，大夫曰犬馬，士曰負薪。” \par}

{\noindent\zhuan\zihao{6}\fzbyks 傳“穆敬”至“之辭”。正義曰：\CJKunderwave{釋訓}云：“穆穆，敬也。”“戚”是親近之義，故為近也。\CJKunderline{武王}時三公惟周、召與太公耳，知“二公”是\CJKunderline{召公}、太公也。言王疾恐死，當敬卜吉兇。\CJKunderline{周公}言\CJKunderline{武王}既定天下，當成就周道，未可以死近我先王。死則神與先王相近，故言近先王。若生則人神道隔，是為遠也。二公恐王死，欲為之卜。\CJKunderline{周公}言王未可以死，是“相順之辭”也。鄭云：“戚，憂也。\CJKunderline{周公}既內知\CJKunderline{武王}有九齡之命，又有\CJKunderline{文王}曰‘吾與爾三之期’，今必瘳，不以此終，故止二公之卜。雲未可以憂怖我先王。”如鄭此言，\CJKunderline{周公}知王不死，先王豈不知乎，而慮先王憂也？ \par}

{\noindent\zhuan\zihao{6}\fzbyks 傳“\CJKunderline{周公}”至“己事”。正義曰：“功”訓事也。\CJKunderline{周公}雖許二公之卜，仍恐王疾不瘳，不復與二公謀之，乃自以請命為己之事，獨請代\CJKunderline{武王}死也。所以\CJKunderline{周公}自請為己事者，\CJKunderline{周公}位居冢宰，地則近親，脫或卜之不善，不可使外人知悉，亦不可苟讓，故自以為功也。 \par}

{\noindent\zhuan\zihao{6}\fzbyks 傳“因大”至“三壇”。正義曰：“請命”請之于天，而告三王者，以三王精神已在天矣，故“因\CJKunderline{大王}、\CJKunderline{王季}、\CJKunderline{文王}以請命于天”。三王每王一罈，故“為三壇”。壇是築土，墠是除地，大除其地，于中為三壇。\CJKunderline{周公}為壇于南方，亦當在此墠內，但其處小別，故下別言之。\CJKunderline{周公}北面，則三壇南面可知，但不知以何方為上耳。\CJKunderline{鄭玄}云：“時為壇墠于豐，壇墠之處猶存焉。” \par}

為壇于南方，北面，\CJKunderline{周公}立焉。\footnote{立壇上，對三王。}植璧秉珪，乃告\CJKunderline{大王}、\CJKunderline{王季}、\CJKunderline{文王}。\footnote{璧以禮神。植，置也，置于三王之坐。\CJKunderline{周公}秉桓珪以為贄。告謂祝辭。○植，時織反，徐音置。贄音至。祝如字，或之疚反，下同。}

{\noindent\zhuan\zihao{6}\fzbyks 傳“立壇”至“三王”。正義曰：\CJKunderwave{禮}“授坐不立”，“授立不坐”，欲其高下均也。神位在壇，故\CJKunderline{周公}“立壇上，對三王”也。 \par}

{\noindent\zhuan\zihao{6}\fzbyks 傳“璧以”至“祝辭”。正義曰：\CJKunderwave{周禮·大宗伯}云“以蒼璧禮天”，\CJKunderwave{詩}說禱旱云“圭璧既卒”，是璧以禮神，不知其何色也。鄭云：“植，古置字。”故為置也，言置璧于三王之坐也。\CJKunderwave{周禮}云：“公執桓圭。”知\CJKunderline{周公}秉桓圭，又置以為贄也。“告謂祝辭”，下文是其辭也。 \par}

{\noindent\shu\zihao{5}\fzkt “既克”至“\CJKunderline{文王}”。正義曰：“既克商二年”即伐紂之明年也。王有疾病，不悅豫。\CJKunderline{召公}與太公二公同辭而言曰：“我其為王敬卜吉兇，問王疾病瘳否。”\CJKunderline{周公}曰：“王今有疾，未可以死近我先王，故當須卜也。”\CJKunderline{周公}既為此言，公乃自以請命之事為己事，除地為墠，墠內築壇，為三壇同墠。又為一罈于南方，北面，\CJKunderline{周公}立壇上焉。置璧于三王之坐，公自執珪，乃告\CJKunderline{大王}、\CJKunderline{王季}、\CJKunderline{文王}，告此三王之神也。 \par}

史乃冊，祝曰：“惟爾元孫某，遘厲虐疾。\footnote{史為冊書，祝辭也。元孫，\CJKunderline{武王}。某，名。臣諱君，故曰某。厲，危。虐，暴也。○遘，工豆反，遇也。}若爾三王，是有丕子之責于天，以\CJKunderline{旦}代某之身。\footnote{大子之責，謂疾不可救于天，則當以旦代之。死生有命，不可請代，聖人敘臣子之心，以垂世教。○丕，普悲反，馬同，徐甫眉反，鄭音不。}予仁若考能，多材多藝，能事鬼神。\footnote{我\CJKunderline{周公}仁能順父，又多材多藝，能事鬼神。言可以代\CJKunderline{武王}之意。}乃元孫不若\CJKunderline{旦}多材多藝，不能事鬼神。


{\noindent\zhuan\zihao{6}\fzbyks 傳“史為”至“虐暴”。正義曰：告神之言，書之于策，“祝”是讀書告神之名，故云“史為策書，祝辭”，史讀此策書以祝告神也。\CJKunderline{武王}是\CJKunderline{大王}之曾孫也，尊統于上，繼之于祖，謂“元孫”，是長孫也。“某”者，\CJKunderline{武王}之名，本告神云“元孫發”，臣諱君，故曰“某”也。\CJKunderwave{易·乾卦}云：“夕惕若厲。”“厲”為危也。“虐”訓為暴。言性命危而疾暴重也。\CJKunderwave{泰誓}、\CJKunderwave{牧誓}皆不諱發而此獨諱之，孔惟言“臣諱君”，不解諱之意。\CJKunderline{鄭玄}云：“諱之者，由\CJKunderline{成王}讀之也。”意雖不明，當謂\CJKunderline{成王}開匱得書，王自讀之，至此字口改為“某”，史官錄為此篇，因遂\CJKunderline{成王}所讀，故諱之。上篇\CJKunderwave{泰誓}、\CJKunderwave{牧誓}王自稱者，令入史製為此典，故不須諱之。 \par}

{\noindent\zhuan\zihao{6}\fzbyks 傳“太子”至“世教”。正義曰：“責”讀如\CJKunderwave{左傳}“施捨已責”之“責”，“責”謂負人物也。“太子之責于天”，言負天一太子，謂必須死，疾不可救于天。必須一子死，則當以旦代之。死生有命，不可請代，今請代者，“聖人敘臣子之心，以垂世教”耳，非謂可代得也。\CJKunderline{鄭玄}弟子趙商問玄曰：“若\CJKunderline{武王}未終，疾固當瘳。信命之終，雖請不得。自古已來，何患不為？”玄答曰：“君父疾病方困，忠臣孝子不忍默爾，視其歔欷，歸其命于天，中心惻然，欲為之請命。\CJKunderline{周公}達于此禮，著在\CJKunderwave{尚書}，若君父之病不為請命，豈忠孝之志也？”然則命有定分，非可代死，\CJKunderline{周公}為此者，自申臣子之心，非謂死實可代。自古不廢，亦有其人，但不見爾，未必\CJKunderline{周公}獨為之。\CJKunderline{鄭玄}云：“丕讀曰不。及子孫曰子。元孫遇疾，若汝不救，是將有不愛子孫之過，為天所責，欲使為之請命也。”與孔讀異。 \par}

{\noindent\zhuan\zihao{6}\fzbyks 傳“我周”至“之意”。正義曰：告神稱“予”，知\CJKunderline{周公}自稱“我”也。“考”是父也，故“仁能順父”。上云“元孫”，對祖生稱，此言“順父”，從親為始。祖為王考，曾祖為皇考，“考”、“父”，可以通之，傳舉親而言“父”耳。既能順父，又多材多藝，能事鬼神，言己可以代\CJKunderline{武王}之意。上言“丕子之責于天”，則是天欲取\CJKunderline{武王}，非父祖取之，此言己能順父祖，善事鬼神者，假令天意取之，其神必共父祖同處，言己是父祖所欲，欲令請之于天也。 \par}

乃命于帝庭，敷佑四方。\footnote{汝元孫受命于天庭為天子，布其德教，以佑助四方。言不可以死。}用能定爾子孫于下地，四方之民，罔不祗畏。\footnote{言\CJKunderline{武王}用受命帝庭之故，能定先人子孫于天下，四方之民無不敬畏。}嗚呼！無墜天之降寶命，我先王亦永有依歸。\footnote{嘆惜\CJKunderline{武王}，言不救則墜天之寶命，救之則先王長有依歸。}今我即命于元龜，\footnote{就受三王之命于大龜，卜知吉凶。}爾之許我，我其以璧與珪歸，俟爾命。\footnote{許謂疾瘳。待命，當以事神。○瘳，敕留反，下同。}爾不許我，我乃屏璧與珪。\footnote{不許謂不愈也。屏，藏也，言不得事神。}

{\noindent\zhuan\zihao{6}\fzbyks 傳“汝元”至“以死”。正義曰：以王者存亡，大運在天，有德于民，天之所與，是“受命天庭”也。以人況天，故言在庭，非王實至天庭受天命也。既受天命以為天子，布其德教以佑助四方之民，當于天心有功，于民言不可以死也。 \par}

{\noindent\shu\zihao{5}\fzkt “史乃”至“與珪”。正義曰：史乃為策書，執以祝之曰，惟爾元孫某，“某”即發也，遇得危暴重疾，今恐其死。若爾三王，是有太子之責于天，謂負天大子責，必須一子死者，請以旦代發之身，令旦死而發生。又告神以代之狀，我仁能順父，又且多材力，多技藝，又能善事鬼神，汝元孫不如旦多材多藝，又不能事鬼神，言取發不如取旦也。然人各有能，發雖不能事鬼，神則有人君之用，乃受命于天帝之庭，能布其德教以佑助四方之民，用能安定汝三王子孫在于下地，四方之民無不敬而畏之。以此之故，不可使死。嗚呼！發之可惜如此，神明當救助之，無得隕墜天之所下寶命。天下寶命謂使為天子，若\CJKunderline{武王}死，是隕墜之也。若不墜命，則我先王亦永有依歸，為宗廟之主，神得歸之。我與三王人神道隔，許我以否不可知，今我就受三王之命于彼大龜，卜其吉凶。吉則許我，兇則為不許我。爾之許我，使卜得吉兆，旦死而發生，我其以璧與珪歸家待汝神命，我死當以珪璧事神。爾不許我，使卜兆不吉，發死而旦生，我乃屏去璧之與珪。言不得事神，當藏珪璧也。 \par}

乃卜三龜，一習吉。\footnote{習，因也。以三王之龜卜，一相因而吉。}啟籥見書，乃並是吉。\footnote{三兆既同吉，開籥見佔兆書，乃亦並是吉。○籥，于若反，徐以略反，馬云：“藏卜兆書管。”並，必政反。}公曰：“體，王其罔害。\footnote{公視兆曰：“如此兆體，王其無害。”言必愈。}予小子新命于三王，惟永終是圖。\footnote{\CJKunderline{周公}言，我小子新受三王之命，\CJKunderline{武王}惟長終是謀周之道。}


{\noindent\zhuan\zihao{6}\fzbyks 傳“習因”至“而吉”。正義曰：“習”則襲也，襲是重衣之名，因前而重之，故以“習”為因也。雖三龜並卜，卜有先後，後者因前，故云“因”也。\CJKunderwave{周禮}：“太卜掌三兆之法，一曰\CJKunderwave{玉兆}，二曰\CJKunderwave{瓦兆}，三曰\CJKunderwave{原兆}”。三兆各別，必三代法也。\CJKunderwave{洪範}卜筮之法，三人佔則從二人之言，是必三代之法並用之矣。故知“三龜”，“三王之龜”。龜形無異代之別，但卜法既別，各用一龜，謂之“三王之龜”耳。每龜一人佔之，其後君與大夫等，部佔三代之龜，定其吉凶。未見佔書知已吉者，卜有大體，見兆之吉凶，粗觀可識，故知吉也。 \par}

{\noindent\zhuan\zihao{6}\fzbyks 傳“三兆”至“是吉”。正義曰：\CJKunderline{鄭玄}云：“籥，開藏之管也。開兆書藏之室以管，乃復見三龜佔書，亦合于是吉。”\CJKunderline{王肅}亦云：“籥，開藏佔兆書管也。”然則佔兆別在于藏。\CJKunderwave{大卜}“三兆”之下云：“其經兆之體，皆百有二十，其頌皆千有二百。”佔兆之書，則彼“頌”是也。略觀三兆，既已同吉，開藏以籥，見彼佔兆之書，乃亦並是吉。言其兆頌符，同為大吉也。 \par}

{\noindent\zhuan\zihao{6}\fzbyks 傳“公視”至“必愈”。正義曰：“如此兆體”，指卜之所得兆也。\CJKunderwave{周禮·占人}云：“凡卜筮，君佔體，大夫佔色，史佔墨，卜人佔坼。”\CJKunderline{鄭玄}云：“體，兆象也。色，兆氣也。墨，兆廣也。坼，兆璺也。尊者視兆象而已，卑者以次詳其餘也。\CJKunderline{周公}卜\CJKunderline{武王}，佔之曰：‘體，王其無害。’”鄭意此言“體”者，即彼“君佔體”也。但\CJKunderline{周公}令卜，汲汲欲王之愈，必當親視灼龜，躬省兆繇，不惟佔體而日。但鄭以“君佔體”與此文同，故引以為證耳。 \par}

茲攸俟，能念予一人。”\footnote{言\CJKunderline{武王}愈，此所以待能念我天子事，成周道。○公歸，乃納冊于金縢之匱中。}王翼日乃瘳。\footnote{從壇歸。翼，明。瘳，差也。○差，初賣反。}

{\noindent\zhuan\zihao{6}\fzbyks 傳“言武”至“周道”。正義曰：此原三王之意也。言\CJKunderline{武王}得愈者，此謂卜吉\CJKunderline{武王}之愈。言天與三王一一須待\CJKunderline{武王}，能念我天子事，成周道。若死，則不復得念天子之事，周道必不成也。\CJKunderwave{禮}天子自稱曰“予一人”，故以“一人”言天子也。 \par}

{\noindent\zhuan\zihao{6}\fzbyks 傳“從壇”至“瘳差”。正義曰：壇所即卜，故“從壇歸”也。“翼，明”，\CJKunderwave{釋言}文。“瘳”訓差，亦為愈，病除之名也。藏此書者，此既告神，即是國家舊事，其書不可捐棄，又不可示諸世人，故藏于金縢之匱耳。 \par}

{\noindent\shu\zihao{5}\fzkt “乃卜”至“乃瘳”。正義曰：祝告已畢，即于壇所乃卜其吉凶。用三王之龜卜，一皆相因而吉。觀兆已知其吉，猶尚未見佔書。佔書在于藏內，啟藏以籥，見其佔書，亦與兆體乃並是吉。公視兆曰，觀此兆體，王身其無患害也。我小子新受命于三王，謂卜得吉也。我\CJKunderline{武王}當惟長終是謀周之道。此卜吉之愈者，上天所以須待\CJKunderline{武王}能念我一人天子之事，成其周道故也。公自壇歸，乃納策于金縢之匱中。王明日乃病瘳。 \par}

\CJKunderline{武王}既喪，\CJKunderline{管叔}及其群弟乃流言于國，\footnote{\CJKunderline{武王}死，\CJKunderline{周公}攝政，其弟\CJKunderline{管叔}及\CJKunderline{蔡叔}、\CJKunderline{霍叔}乃放言于國，以誣\CJKunderline{周公}，以惑\CJKunderline{成王}。○喪，蘇浪反。}曰：“公將不利于孺子。”\footnote{三叔以\CJKunderline{周公}大聖，有次立之勢，遂生流言。孺，稚也。稚子，\CJKunderline{成王}。○孺，如樹反。}\CJKunderline{周公}乃告二公曰：“我之弗辟，我無以告我先王。”\footnote{闢，法也。告\CJKunderline{召公}、太公，言我不以法法三叔，則我無以成周道告我先王。○闢，扶亦反，治也；\CJKunderwave{說文}作壁，雲必亦反，法也；馬、鄭音避，謂避居東都。}\CJKunderline{周公}居東二年，則罪人斯得。\footnote{\CJKunderline{周公}既告二公，遂東征之，二年之中，罪人此得。}


{\noindent\zhuan\zihao{6}\fzbyks 傳“\CJKunderline{武王}死”至“\CJKunderline{成王}”。正義曰：\CJKunderline{武王}既死，\CJKunderline{成王}幼弱，故\CJKunderline{周公}攝政。攝政者，雖以\CJKunderline{成王}為主，政令自公出，不復關\CJKunderline{成王}也。\CJKunderwave{蔡仲之命}云：“群叔流言，乃致闢\CJKunderline{管叔}于商，囚\CJKunderline{蔡叔}于郭鄰，降\CJKunderline{霍叔}于庶人。”則知“群弟”是\CJKunderline{蔡叔}、\CJKunderline{霍叔}也。\CJKunderwave{周語}云“獸三為群”，則滿三乃稱群。蔡霍二人而言群者，並管故稱群也。傳既言\CJKunderline{周公}攝政，乃云“其弟\CJKunderline{管叔}”，蓋以\CJKunderline{管叔}為\CJKunderline{周公}之弟。\CJKunderwave{孟子}曰：“\CJKunderline{周公}，弟也。\CJKunderline{管叔}，兄也。”\CJKunderwave{史記}亦以\CJKunderline{管叔}為\CJKunderline{周公}之兄。孔似不用\CJKunderwave{孟子}之說，或可孔以“其弟”謂\CJKunderline{武王}之弟，與\CJKunderwave{史記}亦不違也。“流言”者，宣佈其言，使人聞知，若水流然。“流”即放也，乃放言于國，以誣\CJKunderline{周公}，以惑\CJKunderline{成王}。“王亦未敢誚公”，是王心惑也。\CJKunderline{鄭玄}云：“流公將不利于孺子之言于京師，于時管蔡在東，蓋遣人流傳此言于民間也。” \par}

{\noindent\zhuan\zihao{6}\fzbyks 傳“三叔”至“\CJKunderline{成王}”。正義曰：殷法多兄亡弟立，三叔以\CJKunderline{周公}大聖，又是\CJKunderline{武王}之弟，有次立之勢，今復秉國之權，恐其因即篡奪，遂生流言。不識大聖之度，謂其實有異心，非是故誣之也。但啟商共叛，為罪重耳。 \par}

{\noindent\zhuan\zihao{6}\fzbyks 傳“闢，法也”。正義曰：\CJKunderwave{釋詁}文。 \par}

{\noindent\zhuan\zihao{6}\fzbyks 傳“\CJKunderline{周公}”至“此得”。正義曰：\CJKunderwave{詩·東山}之篇歌此事也，序云“東征”，知“居東”者，遂東往徵也。雖徵而不戰，故言“居東”也。\CJKunderwave{東山}詩曰：“自我不見，于今三年。”又云“三年而歸”，此言“二年”者，\CJKunderwave{詩}言初去及來，凡經三年；此直數居東之年，除其去年，故二年也。罪人既多，必前後得之，故云“二年之中，罪人此得”。惟言“居東”，不知居在何處。\CJKunderline{王肅}云：“東，洛邑也。管蔡與商奄共叛，故東征鎮撫之。案驗其事，二年之間，罪人皆得。” \par}

于後，公乃為詩以貽王，名之曰\CJKunderwave{鴟鴞}。王亦未敢\xpinyin*{誚}公。\footnote{\CJKunderline{成王}信流言而疑\CJKunderline{周公}，故\CJKunderline{周公}既誅三監，而作詩解所以宜誅之意以遺王，王猶未悟，故欲讓公而未敢。○貽，羊支反。名如字，徐亡政反。鴟，尺夷反。鴞，于嬌反。誚，在笑反。以遺，唯季反。}

{\noindent\zhuan\zihao{6}\fzbyks 傳“\CJKunderline{成王}”至“未敢”。正義曰：\CJKunderline{成王}信流言而疑\CJKunderline{周公}，管蔡既誅，王疑益甚，故\CJKunderline{周公}既誅三監，而作詩解所以宜誅之意。其\CJKunderwave{詩}云：“鴟鴞鴟鴞，既取我子，無毀我室。”\CJKunderwave{毛傳}云：“無能毀我室者，攻堅之故也。寧亡二字，不可以毀我周室。”言宜誅之意也。\CJKunderwave{釋言}云：“貽，道也。”以詩遺王，王猶未悟，故欲讓公而未敢。政在\CJKunderline{周公}，故畏威未敢也。\CJKunderline{鄭玄}以為\CJKunderline{武王}崩，\CJKunderline{周公}為冢宰，三年服終，將欲攝政，管蔡流言，即避居東都。\CJKunderline{成王}多殺公之屬黨，公作\CJKunderwave{鴟鴞}之詩，救其屬臣，請勿奪其官位土地。及遭風雷之異，啟金縢之書，迎公來反，反乃居攝，後方始東征管蔡。解此一篇乃\CJKunderwave{鴟鴞}之詩，皆與孔異。 \par}

{\noindent\shu\zihao{5}\fzkt “\CJKunderline{武王}”至“誚公”。正義曰：\CJKunderline{周公}于\CJKunderline{成王}之世，為管蔡所誣，王開金縢之書，方始明公本意，卒得成就周道，天下太平。史官美大其事，述為此篇，故追言“請命”于前，乃說“流言”于後，自此以下，說\CJKunderline{周公}身事。\CJKunderline{武王}既喪，\CJKunderline{成王}幼弱，\CJKunderline{周公}攝王之政，專決萬機。\CJKunderline{管叔}及其群弟\CJKunderline{蔡叔}、\CJKunderline{霍叔}乃流放其言于國中曰：“公將不利于孺子。”言欲篡王位為不利。\CJKunderline{周公}乃告二公曰：“我之不以法法此三叔，則我無以成就周道，告我先王。”既言此，遂東征之。\CJKunderline{周公}居東二年，則罪人于此皆得，謂獲三叔及諸叛逆者。罪人既得訖，\CJKunderline{成王}猶尚疑公。公于此既得罪人之後，為詩遺王，名之曰\CJKunderwave{鴟鴞}。\CJKunderwave{鴟鴞}言三叔不可不誅之意。王心雖疑，亦未敢責誚公。言王意欲責而未敢也。 \par}

秋，大熟，未獲，天大雷電以風，\footnote{二年秋也。蒙，恆風若，雷以威之，故有風雷之異。○獲，戶郭反。}禾盡偃，大木斯拔，邦人大恐。\footnote{風災所及，邦人皆大恐。○拔，皮八反。}王與大夫盡弁，以啟金縢之書，\footnote{皮弁質服以應天。○弁，皮彥反。徐，扶變反。應，應對之應。}乃得\CJKunderline{周公}所自以為功代\CJKunderline{武王}之說。\footnote{所藏請命冊書本。○說如字，徐始銳反。}


{\noindent\zhuan\zihao{6}\fzbyks 傳“二年”至“之異”。正義曰：上文“居東二年”，未有別年之事，知即是“二年秋”也。嫌別年，故辨之。\CJKunderwave{洪範}“咎徵”云：“蒙，恆風若。”以\CJKunderline{成王}蒙暗，故常風順之。風是暗徵而有雷者，以威怒之故，以示天之威怒有雷風之異。 \par}

{\noindent\zhuan\zihao{6}\fzbyks 傳“風災”至“大恐”。正義曰：言“邦人”，則風災惟在周邦，不及寬遠，故云“風災所及，邦人皆大恐”，言獨畿內恐也。 \par}

{\noindent\zhuan\zihao{6}\fzbyks 傳“皮弁質服以應天”。正義曰：皮弁象古，故為“質服”。祭天尚質，故服以應天也。\CJKunderwave{周禮·司服}云：“王祀昊天上帝，則服大裘而冕。”無旒，乃是冕之質者，是事天宜質服，故服之以應天變也。\CJKunderwave{周禮}：“視朝，則皮弁服。”皮弁是視朝服，每日常服而言“質”者，皮弁白布衣，素積裳，故為質也。\CJKunderline{鄭玄}以為爵弁，“必爵弁者，承天變降服，亦如國家未道焉”。 \par}

二公及王乃問諸史與百執事，\footnote{二公倡王啟之，故先見書。史、百執事皆從\CJKunderline{周公}請命。○倡，昌亮反。從，才用反，又如字。}對曰：“信。噫！公命，我勿敢言。”\footnote{史、百執事言信有此事，\CJKunderline{周公}使我勿道，今言之則負\CJKunderline{周公}。噫，恨辭。○噫，于其反，馬本作懿，猶億也。}王執書以泣，曰：“其勿穆卜。\footnote{本欲敬卜吉兇，今天意可知，故止之。}昔公勤勞王家，惟予沖人弗及知。\footnote{言己童幼，不及知\CJKunderline{周公}昔日忠勤。○衝，直忠反。}今天動威，以彰\CJKunderline{周公}之德，\footnote{發雷風之威以明\CJKunderline{周公}之聖德。}惟朕小子其新逆，我國家禮亦宜之。”\footnote{\CJKunderline{周公}以\CJKunderline{成王}未寤，故留東未還，改過自新，遣使者迎之，亦國家禮有德之宜。○新逆，馬本作“親迎”。遣使，所吏反。}

{\noindent\zhuan\zihao{6}\fzbyks 傳“二公”至“請命”。正義曰：二公與王若同而問，當言“王及二公”，今言“二公及王”，則是二公先問，知“二公倡王啟之，故先見書”。鄭云：“開金縢之書者，省察變異所由故事也。”以金縢匱內有先王故事，疑其遭遇災變，必有消伏之術，故倡王啟之。史為公造策書，而百執事給使令，皆從\CJKunderline{周公}請命者。 \par}

{\noindent\zhuan\zihao{6}\fzbyks 傳“史百”至“恨辭”。正義曰：\CJKunderline{周公}使我勿道此事者，公以臣子之情，忠心欲代王死，非是規求名譽，不用使人知之。且\CJKunderline{武王}瘳而\CJKunderline{周公}不死，恐人以公為詐，故令知者勿言。今被問而言之，是違負\CJKunderline{周公}也。“噫”者，心不平之聲，故為“恨辭”。 \par}

{\noindent\zhuan\zihao{6}\fzbyks 傳“\CJKunderline{周公}”至“之宜”。正義曰：公之東征，止為伐罪，罪人既得，公即當還。以\CJKunderline{成王}未寤，恐與公不和，故留東未還，待王之察己也。新迎者，改過自新，遣使者迎之。\CJKunderwave{詩·九罭}之篇是迎之事也。“亦國家禮有德之宜”，言尊崇有德，宜用厚禮。\CJKunderwave{詩}稱“袞衣”、“籩豆”，是國家禮也。 \par}

王出郊，天乃雨，反風，禾則盡起。\footnote{郊以玉幣謝天，天即反風起禾，明郊之是。}二公命邦人，凡大木所偃，盡起而築之。歲則大熟。\footnote{木有偃拔，起而立之，築有其根。桑果無虧，百穀豐熟，\CJKunderline{周公}之德。此已上\CJKunderwave{大誥}後，因\CJKunderline{武王}喪並見之。○築音竹，本亦作築，謂築其根，馬云：“築，拾也。”見，賢遍反。}

{\noindent\zhuan\zihao{6}\fzbyks 傳“郊以”至“之是”。正義曰：祭天于南郊，故謂之“郊”，郊是祭天之處也。“王出郊”者，出城至郊，為壇告天也。\CJKunderwave{周禮·大宗伯}云：“以蒼璧禮天，牲幣如其器之色。”是祭天有玉有幣，今言郊者，以玉幣祭天，告天以謝過也。王謝天，天即反風起禾，明王郊之是也。\CJKunderline{鄭玄}引\CJKunderwave{易傳}云：“陽感天不旋日。陽謂天子也，天子行善以感天，不迴旋經口。”故郊之是得反風也。 \par}

{\noindent\zhuan\zihao{6}\fzbyks 傳“木有”至“見之”。正義曰：上文禾偃木拔，拔必亦偃，故云“木有偃拔，起而立之，築有其根，桑果無虧，百穀豐熟”。鄭、王皆云“築，拾也。禾為大木所偃者，起其木，拾下禾，無所亡失”。意太曲碎，當非經旨。案序將東征，作\CJKunderwave{大誥}。此上“居東二年”以來，皆是\CJKunderwave{大誥}後事，而編于\CJKunderwave{大誥}之前者，因\CJKunderline{武王}喪並見之。 \par}

{\noindent\shu\zihao{5}\fzkt “秋大”至“大熟”。正義曰：為詩遺王之後，其秋大熟，未及收穫，天大雷電，又隨之以風，禾盡偃仆，大木于此而拔。風災所及，邦人大恐。王見此變，與大夫盡皮弁以開金縢之書，案省故事，求變異所由，乃得\CJKunderline{周公}所自以為功請代\CJKunderline{武王}之說。二公及王問于本從公之人史與百執事，問審然以否。對曰：“信。”言有此事也。乃為不平之聲：“噫！公命我勿敢言。”王執書以泣，曰：“其勿敬卜吉兇。”言天之意已可知也。“昔公勤勞王家，惟我幼童之人不及見知，今天動雷電之威，以彰明\CJKunderline{周公}之德，惟朕小子其改過自新，遣人往迎之。我國家褒崇有德之禮，亦宜行之”。王于是出郊而祭以謝天，天乃雨，反風，禾則盡起。二公命邦人，凡大木所偃仆者，盡扶起而築之。禾木無虧，歲則大熟。言\CJKunderline{周公}之所感致若此也。 \par}

\section{大誥第九}


\CJKunderline{武王}崩，三監及淮夷叛，\footnote{三監，管、蔡、商。淮夷徐奄之屬皆叛周。○監，古懺反，視也。}\CJKunderline{周公}相\CJKunderline{成王}，將黜殷，作\CJKunderwave{大誥}。\footnote{相謂攝政。黜，絕也。將以誅叛者之義大誥天下。○相，息亮反，注同。}

{\noindent\zhuan\zihao{6}\fzbyks 傳“三監”至“叛周”。正義曰：知“三監”是管、蔡、商者，以序上下相顧為文。此言“三監及淮夷叛”，總舉諸叛之人也。下云“\CJKunderline{成王}既黜殷命，殺\CJKunderline{武庚}，命\CJKunderline{微子}啟代殷後”，又言“\CJKunderline{成王}既伐\CJKunderline{管叔}、\CJKunderline{蔡叔}，以殷餘民封\CJKunderline{康叔}”。此序言三監叛，將徵之，下篇之序歷言伐得三人，足知下文\CJKunderline{管叔}、\CJKunderline{蔡叔}、\CJKunderline{武庚}，即此“三監”之謂，知“三監”是“管、蔡、商”也。\CJKunderwave{漢書·地理志}云：“周既滅殷，分其畿內為三國，\CJKunderwave{詩·風}邶、鄘、衛是也。邶以封紂子\CJKunderline{武庚}，鄘\CJKunderline{管叔}尹之，衛\CJKunderline{蔡叔}尹之，以監殷民，謂之三監。”先儒多同此說，惟\CJKunderline{鄭玄}以三監為管、蔡、霍，獨為異耳。謂之“監”者，當以殷之畿內，被紂化日久，未可以建諸侯，且使三人監此殷民，未是封建之也。三人雖有其分，互相監領，不必獨主一方也。\CJKunderwave{史記·衛世家}云：“\CJKunderline{武王}克殷，封紂子\CJKunderline{武庚}為諸侯，奉其先祀。為\CJKunderline{武庚}未集，恐有賊心，乃令其弟\CJKunderline{管叔}、\CJKunderline{蔡叔}傳相之。”是言輔相\CJKunderline{武庚}，共監殷人，故稱“監”也。序惟言“淮夷叛”，傳言“淮夷徐奄之屬共叛周”者，以下序文云“\CJKunderline{成王}東伐淮夷，遂踐奄，作\CJKunderwave{成王政}”，又云“\CJKunderline{成王}既黜殷命，滅淮夷，作\CJKunderwave{周官}”，又云“魯侯\CJKunderline{伯禽}宅曲阜，徐夷並興，作\CJKunderwave{費誓}”，彼三序者，一時之事，皆在\CJKunderline{周公}歸政之後也。\CJKunderwave{多方}篇數此諸國之罪云“至于再，至于三”，得不以\CJKunderline{武王}初崩已叛，\CJKunderline{成王}即政又叛，謂此為再三也。以此知“淮夷叛”者，徐奄之屬皆叛也。 \par}

{\noindent\zhuan\zihao{6}\fzbyks 傳“相謂”至“天下”。正義曰：\CJKunderwave{君奭}序云：“\CJKunderline{召公}為保，\CJKunderline{周公}為師，相\CJKunderline{成王}為左右。”于時\CJKunderline{成王}為天子，自知政事，二公為臣輔助之，此言“相\CJKunderline{成王}”者，有異于彼，故辨之“相謂攝政”。攝政者，教由公出，不復關白\CJKunderline{成王}耳，仍以\CJKunderline{成王}為王，故稱“\CJKunderline{成王}”。\CJKunderline{鄭玄}云：“黜，貶退也。”“黜”實退名，但此“黜”乃殺其身，絕其爵，故以“黜”為絕也。\CJKunderline{周公}此行普伐諸叛，獨言黜殷命者，定四年\CJKunderwave{左傳}云：“管蔡啟商，惎間王室”，則此叛\CJKunderline{武庚}為主，且顧\CJKunderwave{微子}之序，故特言黜殷命也。“以誅叛者之義大誥天下”，經皆是也。 \par}

{\noindent\shu\zihao{5}\fzkt “\CJKunderline{武王}”至“大誥”。正義曰：\CJKunderline{武王}既崩，\CJKunderline{管叔}、\CJKunderline{蔡叔}與紂子\CJKunderline{武庚}三人監殷民者又及淮夷共叛。\CJKunderline{周公}相\CJKunderline{成王}，攝王政，將欲東征，黜退殷君\CJKunderline{武庚}之命，以誅叛之義大誥天下。史敘其事，作\CJKunderwave{大誥}。 \par}

大誥\footnote{陳大道以誥天下，遂以名篇。}

{\noindent\shu\zihao{5}\fzkt “大誥”。正義曰：此陳伐叛之義，以大誥天下，而兵兇戰危，非眾所欲，故言煩重。其自殷勤，多止而更端，故數言“王曰”。大意皆是陳說\CJKunderline{武庚}之罪，自言己之不能，言己當繼父祖之功，須去叛逆之賊，人心既從，卜之又吉，往伐無有不克，勸人勉力用心。此時\CJKunderline{武王}初崩，屬有此亂，\CJKunderline{周公}以臣伐君，天下未察其志，親弟猶尚致惑，何況疏賤者乎？\CJKunderline{周公}慮其有向背之意，故殷勤告之。陳壽云：“\CJKunderline{皋陶}之謨略而雅，\CJKunderline{周公}之誥煩而悉。何則？\CJKunderline{皋陶}與舜\CJKunderline{禹}共談，\CJKunderline{周公}與群下矢誓也。”其意或亦然乎。但\CJKunderwave{君奭}、\CJKunderwave{康誥}乃與\CJKunderline{召公}、\CJKunderline{康叔}語也，其辭亦甚委悉，抑亦當時設言，自好煩複也。管蔡導\CJKunderline{武庚}為亂，此篇略于管蔡者，猶難以伐弟為言，故專說\CJKunderline{武庚}罪耳。 \par}

王若曰：“猷！大誥爾多邦，越爾御事。\footnote{\CJKunderline{周公}稱\CJKunderline{成王}命，順大道以誥天下眾國，及于御治事者盡及之。○猷音由，道也。邦，馬本作“大誥繇爾多邦”。盡，津忍反。}弗弔，天降割于我家，\footnote{言周道不至，故天下兇害于我家不少。謂三監淮夷並作難。○吊音的，又如字。割，馬本作害。不少，馬讀“弗少延”為句。難，乃旦反。}不少延，洪惟我幼沖人，\footnote{兇害延大，惟累我幼童人。\CJKunderline{成王}言其不可不誅之意。○累，劣偽反。}嗣無疆大歷服。弗造哲迪民康，\footnote{言子孫承繼祖考無窮大數，服行其政，而不能為智道以安人，故使叛。先自責。}矧曰其有能格知天命？\footnote{安人且猶不能，況其有能至知天命者乎？○矧，失忍反。}已！予惟小子，若涉淵水，予惟往求朕攸濟，敷賁。\footnote{已，發端嘆辭也。我惟小子，承先人之業，若涉淵水，往求我所以濟渡。言祗懼。}


{\noindent\zhuan\zihao{6}\fzbyks 傳“\CJKunderline{周公}”至“及之”。正義曰：序云“相\CJKunderline{成王}”，則“王若曰”者，稱\CJKunderline{成王}之言，故言“\CJKunderline{周公}稱\CJKunderline{成王}命”。實非王意，\CJKunderline{成王}爾時信流言，疑\CJKunderline{周公}，豈命公伐管蔡乎？“猷”訓道也，故云“順大道以告天下眾國”也。鄭、王本“猷”在“誥”下。\CJKunderwave{漢書}王莽攝位，東郡太守翟義叛莽，莽依此作\CJKunderwave{大誥}，其書亦“道”在“誥”下。此本“猷”在“大”上，言以道誥眾國，于文為便。但此經云“猷”，\CJKunderwave{大傳}云“大道”，古人之語多倒，猶\CJKunderwave{詩}稱“中谷”，谷中也。“多邦”之下雲于爾御事，是于諸國治事者盡及之也。\CJKunderline{鄭玄}云：“王，\CJKunderline{周公}也，\CJKunderline{周公}居攝，命大事，則權稱王。”惟名與器不可假人，\CJKunderline{周公}自稱為王，則是不為臣矣，大聖作則，豈為是乎？ \par}

{\noindent\zhuan\zihao{6}\fzbyks 傳“兇害”至“之意”。正義曰：\CJKunderwave{釋詁}云：“延，長也。洪，大也。”此害長大，敗亂國家，經言惟我幼童人，謂損累之，故傳加“累”字，累我童人，言其不可不誅之意。鄭、王皆以“延”上屬為句，言害不少，乃延長之。\CJKunderline{王肅}又以“惟”為念，向下為義，大念我幼童子與繼文武無窮之道。 \par}

{\noindent\zhuan\zihao{6}\fzbyks 傳“言子”至“自責”。正義曰：“嗣”訓繼也。言子孫承繼祖疆，境界則是無窮，大數長遠，“卜世三十，卜年七百”，是長遠也。 \par}

{\noindent\zhuan\zihao{6}\fzbyks 傳“安人”至“者乎”。正義曰：民近而天遠，以易而況難。天子必當至靈，至靈乃知天命，言己猶不能安民，明其不知天命。自責而謙。 \par}

敷前人受命，茲不忘大功。\footnote{前人，文武也。我求濟渡，在布行大道，在布陳文武受命，在此不忘大功。言任重。○賁，扶雲反，徐音憤。}予不敢閉。于天降威用，\footnote{天下威用，謂誅惡也。言我不敢閉絕天所下威用而不行，將欲伐四國。}寧王遺我大寶龜，紹天明，即命。\footnote{安天下之王，謂\CJKunderline{文王}也。遺我大寶龜，疑則卜之，以繼天明，就其命而行之。言卜不可違。○遺，唯季反。}

{\noindent\zhuan\zihao{6}\fzbyks 傳“前人”至“任重”。正義曰：\CJKunderline{成王}前人，故為“文武”也。以涉水為喻，言求濟者，在于布行大道，行天子之政也。文武有大功德，故受天命，又當布陳文武受命所行之事也。陳行天子之政，又陳文武所行之事。在此不忘大功。“大功”，大平之功也。言己所任至重，不得不奉天道行誅伐也。 \par}

{\noindent\zhuan\zihao{6}\fzbyks 傳“天下”至“四國”。正義曰：王者征伐刑獄，象天震曜殺戮，則征伐者，天之所威用，謂誅惡是也。天有此道，王者用之。用之則開，不用則閉，言我不敢閉絕天之所下威用而不行之。既不敢不行，故將伐四國。 \par}

{\noindent\zhuan\zihao{6}\fzbyks 傳“安天”至“可違”。正義曰：紂為昏虐，天下不安，言\CJKunderline{文王}能安之，安天下之王謂\CJKunderline{文王}也。“遺我大寶龜”者，天子寶藏神龜，疑則卜之。繼天明道，就其命而行之，言卜吉則當行，不可違卜也。所以大寶龜皆得繼天明者，以天道玄遠，龜是神靈，能傳天意以示吉凶，故疑則卜之，以繼天明道。\CJKunderline{鄭玄}云：“時既卜，乃後出誥，故先云然。” \par}

{\noindent\shu\zihao{5}\fzkt “王若”至“即命”。正義曰：\CJKunderline{周公}雖攝王政，其號令大事則假\CJKunderline{成王}為辭。言王順大道而為言曰，我今以大道誥汝天下眾國，及于眾治事之臣。以我周道不至，故上天下其兇害于我家不少。言叛逆者多。此害延長寬大，惟累我幼童人。\CJKunderline{成王}自言害及己也。我之致此兇害，以我為子孫，承繼無疆界之大數，服行其政，不能為智道令民安，故使之叛。自責也。安民猶且不能，況曰其能至于知天之大命者乎？言己不能知天意也。復嘆而言，已乎！我惟小子，承先人之業，如涉淵水，惟往求我所以濟渡。言己恐懼之甚。我所求濟者，惟在布行大道，布陳前人\CJKunderline{文王}\CJKunderline{武王}受命之事，在我此身，不忘大功。既不忘大功，當誅叛逆，由此我不敢絕天之所下威用而不行之。言必將伐四國也。寧天下之王，謂\CJKunderline{文王}也。\CJKunderline{文王}遺我大寶龜，疑則就而卜之，以繼天明命，今我就受其命。言己就龜卜其伐之吉凶，已得吉也。 \par}

曰：‘有大艱于西土，西土人亦不靜，越茲蠢。’\footnote{曰，語更端也。四國作大難于京師，西土人亦不安，于此蠢動。○蠢，尺允反。難，乃旦反，下同，又如字。}殷小腆，誕敢紀其敘。\footnote{言殷後小腆腆之祿父，大敢紀其王業，欲復之。○腆，他典反，馬云：“至也。”誕，大旦反。父音甫，後同。}天降威，知我國有疵，\footnote{天下威，謂三叔流言，故祿父知我周國有疵病。○疵，在斯反，馬云：“叚也。”}民不康。


{\noindent\zhuan\zihao{6}\fzbyks 傳“曰語”至“蠢動”。正義曰：\CJKunderline{周公}丁寧其事，止而復言，別加一“曰”，語更端也。下言“王曰”，此不言“王”，史詳略耳。四國作逆于東，京師以為大艱，故言“作大難于京師”。“西土人亦不安”，亦如東方見其亂，不安也。\CJKunderwave{釋詁}云：“蠢，動也。”鄭云：“周民亦不定，其心騷動，言以兵應之。”當時京師無與應者，鄭言妄耳。 \par}

{\noindent\zhuan\zihao{6}\fzbyks 傳“言殷”至“復之”。正義曰：殷本天子之國，\CJKunderline{武庚}比之為小，故言“小腆”，“腆”是小貌也。\CJKunderline{鄭玄}云：“腆謂小國也。”\CJKunderline{王肅}云：“腆，主也，殷小主謂祿父也。”“大敢紀其王業”，經紀王業，望復之也。 \par}

{\noindent\zhuan\zihao{6}\fzbyks 傳“天下”至“疵病”。正義曰：\CJKunderline{王肅}云：“天降威者，謂三叔流言，當誅伐之。”言誅三叔是天下威也。\CJKunderwave{釋詁}云：“疵，病也。”鄭、王皆云：“知我國有疵病之瑕。” \par}

曰：‘予復反鄙我周邦。’\footnote{祿父言我殷當復，欺惑東國人，令不安，反鄙易我周家。道其罪無狀。○令，力呈反。易，以豉反，下“其易”同。}今蠢，今翼日，民獻有十夫，予翼以于\xpinyin*{敉}\CJKunderline{寧}、\CJKunderline{武}圖功。\footnote{今天下蠢動，今之明日，四國人賢者有十夫來翼佐我周，用撫安武事，謀立其功。言人事先應。○敉，亡婢反。應，應對之應。}我有大事，休，朕卜並吉。\footnote{大事，戎事也。人謀既從，卜又並吉，所以為美。○並，必政反，注及篇末同。}

{\noindent\zhuan\zihao{6}\fzbyks 傳“祿父”至“無狀”。正義曰：祿父以父罪，滅殷身亦當死，幸得繼其先祀，宜荷天恩。反鄙薄輕易我周家，言其不識恩養，道其罪無狀也。漢代止有“無狀”之語，蓋言其罪大無可形狀也。近代已來遭重喪答人書云：“無狀招禍”，是古人之遺語也。 \par}

{\noindent\zhuan\zihao{6}\fzbyks 傳“今天”至“先應”。正義曰：\CJKunderline{武庚}既叛，聞者皆驚，故“今天下蠢動”，謂聞叛之日也。“今之明日”，聞叛之明日。以“獻”為賢，四國民內賢者十夫，來翼佐我周。十人史無姓名，直是在彼逆地，有先見之明，知彼必敗，棄而歸周。\CJKunderline{周公}喜其來降，舉以告眾，謂之為賢，未必是大賢也。“用撫安武事，謀立其功”，用此十夫為之。將欲伐叛，而賢者即來，言人事先應也。 \par}

{\noindent\zhuan\zihao{6}\fzbyks 傳“大事”至“為美”。正義曰：成十三年\CJKunderwave{左傳}云：“國之大事在祀與戎。”今論伐叛，知“大事，戎事也”。十夫來翼，人謀既從，卜又並吉，所以為美，美即經之“休”也。既言其休，乃說我卜，並言以成此休之意。\CJKunderline{鄭玄}云：“卜並吉者，謂三龜皆從也。”\CJKunderline{王肅}云：“何以言美？以三龜一習吉，是言並吉，證其休也。”與孔異矣。 \par}

{\noindent\shu\zihao{5}\fzkt “曰有”至“並吉”。正義曰：上言為害不少，陳欲徵之意，未說\CJKunderline{武庚}之罪。更復發端言之曰，今四國叛逆，有大艱于西土。言作亂于東，與京師為難也。西土之人為此亦不得安靜，于此人情皆蠢蠢然動。殷後小國腆腆然之祿父，大敢紀其王業之次敘，而欲興復之。祿父所以敢然者，上天下威于三叔，以其流言欲下威誅之，祿父知我周國有此疵病，而欺惑東國人，令人不安。祿父謂人曰：“我殷復。”望得更為天子，反鄙易我周國。今天下蠢動，今之明日，四國民之賢者有十夫，不從叛逆，其來為我翼佐我周。于是用撫安武事，謀立其功。明祿父舉事不當，得賢者叛來投我，為我謀用。是人事先應如此，則我有兵戎大事，征伐必休美矣。人謀既從，我卜又並吉，是其休也。言往必克敵安民之意，告眾使知也。 \par}

“肆予告我友邦君，越尹氏、庶士、御事，\footnote{以美，故告我友國諸侯，及于正官尹氏卿大夫、眾士御治事者。言謀及之。}曰：‘予得吉卜，予惟以爾庶邦，于伐殷逋播臣。’\footnote{用汝眾國，往伐殷逋亡之臣。謂祿父。○逋，布吾反。}爾庶邦君，越庶士、御事，罔不反，曰：‘艱大。’\footnote{汝眾國上下無不反曰：“征伐四國為大難。”敘其情以戒之。}


{\noindent\zhuan\zihao{6}\fzbyks 傳“以美”至“及之”。正義曰：“肆”訓故也，承上“休”之下，以其東征必美之故，我告友國君以下共謀之。“尹氏”，即\CJKunderwave{顧命}云“百尹”氏也。“尹”，正也，諸官之正，謂卿大夫，故傳言“及于正官尹氏卿大夫”。“尹氏”即官也，總呼大夫為官氏也。上文“大誥爾多邦”，越爾御事”，無“尹氏庶士”，下之“爾庶邦君，越庶士御事”亦無“尹氏”，惟此及下文施義二者詳其文，餘略之，從可知也。 \par}

{\noindent\zhuan\zihao{6}\fzbyks 傳“用汝”至“祿父”。正義曰：“逋”，逃也。“播”謂播蕩逃亡之意。祿父殷君，謂之為“殷”。今日叛逆，是背周逃亡，故云用汝眾國，往伐彼殷君于我周家逋逃亡叛之臣。謂祿父也。 \par}

{\noindent\zhuan\zihao{6}\fzbyks 傳“汝眾”至“戒之”。正義曰：王以卜吉之故，將以諸國伐殷，且彼諸國之情，必有不欲伐者，無不反我之意，相與言曰：“征伐四國為大難。”言其情必如此，敘其情以戒之，使勿然也。鄭云：“汝國君及下群臣不與我同志者，無不反我之意，云：‘三監叛，其為難大。’”是言“反”者謂反上意，反是上意，則知“曰”者，相與言也。 \par}

民不靜，亦惟在王宮邦君室。\footnote{言四國不安，亦在天子諸侯教化之過。自責不能綏近以及遠。}越予小子考，翼不可徵，王害不違卜。\footnote{于我小子先卜敬成周道，若謂今四國不可徵，則王室有害，故宜從卜。}

{\noindent\zhuan\zihao{6}\fzbyks 傳“言四”至“及遠”。正義曰：“自責”惟當言天子教化之過，而並言諸侯者，化從天子佈于諸侯，道之不行，亦邦君之咎，見庶邦亦有過，故並言之。教化之過在于君身，而云“王宮邦君室”者，宮室是行化之處，故指以言之。 \par}

{\noindent\zhuan\zihao{6}\fzbyks 傳“于我”至“從卜”。正義曰：“翼”訓敬也，于我小子，先自考卜，欲敬成周道。汝庶邦御事等，若謂今四國不可徵，則周道不成，于王室有害，故宜從卜。“小子先卜”當謂初即位時，卜其欲成周道也。不可違卜，謂上“朕卜並吉”也。言欲徵卜吉，當從卜征之。 \par}

{\noindent\shu\zihao{5}\fzkt “肆予告”至“違卜”。正義曰：以人從卜吉為美之故，故我告汝有邦國之君，及于尹氏卿大夫、眾士治事者曰，我得吉卜，我惟與汝眾國往伐殷逋亡播蕩之臣。謂伐祿父也。汝國君及于眾治事者，無不反我之意，相與言曰：“伐此四國，為難甚大。”言其不欲徵也。汝不欲伐，罪我之由四國之民不安而叛者，亦惟在我天子王宮與邦君之室教化之過使之然。以此令汝難徵，過事在我。雖然，于我小子，先考疑而卜之，欲敬成周道，若謂四國難大不可徵，則于王室有害，不可違卜，宜從卜往徵也。 \par}

肆予沖人永思艱，曰，嗚呼！允蠢鰥寡，哀哉！\footnote{故我童人\CJKunderline{成王}長思此難而嘆曰：“信蠢動天下，使無妻無夫者受其害，可哀哉！”○鰥，故頑反。}予造天役遺，大投艱于朕身。\footnote{我周家為天下役事，遺我甚大，投此艱難于我身。言不得已。○予造，為也。馬云：“遺也。”}越予沖人，不卬自恤。義爾邦君，越爾多士、尹氏、御事，\footnote{言徵四國，于我童人不惟自憂而已，乃欲施義于汝胤國君臣上下至御治事者。○卬，五剛反，我也。}綏予曰：‘無毖于恤。不可不成乃\CJKunderline{寧考}圖功。’\footnote{汝眾國君臣，當安勉我曰：“無勞于憂，不可不成汝寧祖聖考文武所謀之功。”責其以善言之助。○毖音秘。}


{\noindent\zhuan\zihao{6}\fzbyks 傳“我周”至“得已”。正義曰：為天子者，當役己以養天下，故“我國家為天下役事”，總言周家當救天下。此事遺我，故為甚大。以大役遺我，以為甚大，而又投擲此艱難之事于我身，謂當已之時有四國叛逆，言已職當靜亂，不得以己也。 \par}

{\noindent\zhuan\zihao{6}\fzbyks 傳“言徵”至“事者”。正義曰：卬，我。恤，憂也。四國叛逆，害及眾國，君得靜亂，則為大美。言徵四國，于我童人，不惟自憂而已。乃欲施義于汝眾國君臣，言難除則義施也。 \par}

{\noindent\zhuan\zihao{6}\fzbyks 傳“汝眾”至“之助”。正義曰：綏，安也。毖，勞也。言我既施義于汝，汝眾國君臣言得我之力，當安慰勉勸我曰：“無勞于憂。”令我無憂四國，眾國自來徵之。經言“寧”即\CJKunderline{文王}，“考”即\CJKunderline{武王}，故言“寧祖聖考”也。王以眾國反己，乃復設為此言，責其無善言助己。 \par}

{\noindent\shu\zihao{5}\fzkt “肆予衝”至“圖功”。正義曰：以汝等有難徵之意，故我童子\CJKunderline{成王}長思此難而嘆曰：“嗚呼！四國今叛，信蠢動天下，使鰥寡受害，尤可哀哉！我周家為天下役事，而遺我甚大，乃投此艱難于我身。此難須平，不可以已。今徵四國，于我童人不惟自憂而已，乃欲施義于汝眾國君，于汝多士尹氏治事之人。如此為汝計，汝君臣當安勉我曰：‘無勞于徵伐之憂，我諸侯當往共徵四國。汝王不可不成汝寧祖聖考所謀之功。’宜出此善言以助我。何謂違我不欲徵也？” \par}

已！予惟小子，不敢替上帝命。\footnote{不敢廢天命，言卜吉當必徵之。}天休于寧王，興我小邦周，寧王惟卜用，克綏受茲命。\footnote{言天美\CJKunderline{文王}興周者，以\CJKunderline{文王}惟卜之用，故能安受此天命。明卜宜用。}今天其相民，矧亦惟卜用。\footnote{人獻十夫，是天助民，況亦用卜乎？吉可知矣。亦亦\CJKunderline{文王}。○相，息亮反。}嗚呼！天明畏，弼我丕丕基。”\footnote{嘆天之明德可畏，輔成我大大之基業。言卜不可違也。○畏如字，徐音威。}王曰：“爾惟舊人，爾丕克遠省，爾知寧王若勤哉！\footnote{特命久老之人，知\CJKunderline{文王}故事者，大能遠省識古事，汝知\CJKunderline{文王}若彼之勤勞哉！目所親見，法之又明。○省，息井反。}天閟毖我成功所，予不敢不極卒寧王圖事。\footnote{閟，慎也。言天慎勞我周家成功所在，我不敢不極盡\CJKunderline{文王}所謀之事。謂致太平。○閟音秘。}肆予大化誘我友邦君，\footnote{我欲極盡\CJKunderline{文王}所謀，故大化天下，道我友國諸侯。}



{\noindent\zhuan\zihao{6}\fzbyks 傳“人獻”至“\CJKunderline{文王}”。正義曰：天之助民，乃是常道，而云“民獻十夫，是天助民”者，下云“亦惟十人，迪知上帝命”，故以民獻十夫為天助民也。“王曰爾”至“休畢”。正義曰：既述\CJKunderline{文王}之事，王又命于眾曰，汝惟久老之人，汝大能遠省識古事，汝知寧王若此之勤勞哉！以老人目所親見，必知之也。以\CJKunderline{文王}勤勞如此，故天命慎勞來我周家，當至成功所在。天意既然，我不敢不極盡\CJKunderline{文王}所謀之事。\CJKunderline{文王}謀致太平，我欲盡行之。我欲盡\CJKunderline{文王}所謀，故我大為教化，勸誘我所友國君，共伐叛逆。天既輔助我周家有大化誠辭，其必成就我之眾民。天意既如此矣，我何其不于前\CJKunderline{文王}安民之道、謀立其功之處所而終竟之乎？天亦惟勞慎我民，若人有疾病，而欲已去之。天意于民如此之急，我何敢不于前安人\CJKunderline{文王}所受美命終畢之乎？以須終畢之故，故當誅除逆亂，安養下民，使之致太平。 \par}

{\noindent\zhuan\zihao{6}\fzbyks 傳“閟慎”至“太平”。正義曰：“閟，慎”，\CJKunderwave{釋詁}文。“天慎勞我周家”者，美其德當天心，慎惜又勞來勸勉之，使至成功所在，在于致太平也。天意欲使之然，我為\CJKunderline{文王}子孫，敢不極盡\CJKunderline{文王}所謀之事？\CJKunderline{文王}本謀，謂致太平。 \par}

天棐忱辭，其考我民，\footnote{言我周家有大化誠辭，為天所輔，其成我民矣。○棐，徐音匪，又芳鬼反。忱，市林反。}予曷其不于前寧人圖功攸終？\footnote{我何其不于前\CJKunderline{文王}安人之道、謀立其功所終乎？}天亦惟用勤毖我民，若有疾，\footnote{天亦勞慎我民欲安之，如人有疾，欲已去之。}予曷敢不于前寧人攸受休畢？”\footnote{天欲安民，我何敢不于前\CJKunderline{文王}所受美命終畢之？}

{\noindent\zhuan\zihao{6}\fzbyks 傳“言我”至“民矣”。正義曰：\CJKunderwave{釋詁}云：“棐，輔也。忱，誠也。”文承“大化”之下，知輔誠辭者，“言周家有大化誠辭，為天所輔”。“其成我民”，必為民除害，使得成也。 \par}

{\noindent\zhuan\zihao{6}\fzbyks 傳“天亦”至“去之”。正義曰：“亦”者，亦民之義也。君民共為一體，天慎勞使成功，亦當勤勞民使安寧，故言“亦”也。如疾，欲已去之，言天急于民至甚也。 \par}

{\noindent\zhuan\zihao{6}\fzbyks 傳“天欲”至“畢之”。正義曰：上云“卒寧王圖事”，又云“圖功攸終”，此云“攸受休畢”，“畢”，終也，三者文辭略同，義不甚異。天意惟言當終\CJKunderline{文王}之業，須徵逆亂之賊，\CJKunderline{周公}重兵慎戰，丁寧以勸民耳。 \par}

{\noindent\shu\zihao{5}\fzkt “已予”至“丕基”。正義曰：既敘眾國之情，告以必徵之意：“已乎！我惟小子，不敢廢上帝之命。卜吉不徵，是廢天命。從卜而興，乃有故事。天休美于安天下之\CJKunderline{文王}興我小國周者，以安民之王，惟卜是用，以此之故，安受此上天之命。明卜宜用之。今天助民矣，十夫佐周，是天助也。人事既驗，況亦如\CJKunderline{文王}惟卜之用，吉可知矣。嗚呼！而嘆天之明德可畏也，輔成我周家大大之基業。卜既得吉，不可違也。” \par}

王曰：“若昔，朕其逝，朕言艱，日思。\footnote{順古道，我其往東征矣。我所言國家之難備矣，日思念之。○日，人實反。難，乃旦反，下“為難”同。}若考作室，既厎法，厥子乃弗肯堂，矧肯構？\footnote{以作室喻治政也。父已致法，子乃不肯為堂基，況肯構立屋乎？不為其易，則難者可知。○厎，之履反。構，古候反。治，直吏反。}厥父菑，厥子乃弗肯播，矧肯獲？\footnote{又以農喻。其父已菑耕其田，其子乃不肯播種，況肯收穫乎？○菑，側其反，草也，田一歲曰菑。獲，戶郭反。}厥考翼，其肯曰：‘予有後，弗棄基？’\footnote{其父敬事創業，而子不能繼成其功，其肯言我有後，不棄我基業乎？今不正，是棄之。}肆予曷敢不越卬敉寧王大命？\footnote{作室農人，猶惡棄基，故我何敢不于今日撫循\CJKunderline{文王}大命以徵逆乎？○惡，烏路反。}若兄考，乃有友伐厥子，民養其勸弗救。”\footnote{若兄弟父子之家，乃有朋友來伐其子，民養其勸不救者，以子惡故。以此四國將誅而無救者，罪大故。}


{\noindent\zhuan\zihao{6}\fzbyks 傳“又以”至“獲乎”。正義曰：上言作室，此言治田，其取喻一也。上言“若考作室，既厎法”，此類上文，當云“若父為農，既耕田”，從上省文耳。“菑”謂殺草，故治田一歲曰菑，言其始殺草也。“播”謂布種，后稷播殖百穀是也。定本云“矧弗肯構”、“矧弗肯獲”，皆有“弗”字，檢孔傳所解，“弗”為衍字。 \par}

{\noindent\zhuan\zihao{6}\fzbyks 傳“其父”至“棄之”。正義曰：治田作室，為喻既同，故以此經結上二事。鄭、王本于“矧肯構”下亦有此一經，然取喻既同，不應重出。蓋先儒見下有而上無，謂其脫而妄增之。 \par}

{\noindent\zhuan\zihao{6}\fzbyks 傳“若兄”至“大故”。正義曰：此經大意，言兄不救弟，父不救子，發首“兄考”備文，“伐厥子”，不言“弟”，互相發見，傳言“兄弟父子之家”以足之。“民養其勸”，“民”謂父兄，為家長者也，養其心不退止也。 \par}

{\noindent\shu\zihao{5}\fzkt “王曰若”至“弗救”。正義曰：子孫成父祖之業，古道當然。王又言曰：“今順古昔之道，我其往東征矣。我所言國家之難備矣，日日思念之。乃以作室為喻，若父作室，營建基趾，既致法矣，其子乃不肯為之堂，況肯構架成之乎？又以治田為喻，其父菑耕其田，殺其草，已堪下種矣，其子乃不肯布種，況肯收穫乎？其此作室治田之父，乃是敬事之人，見其子如此，其肯言曰：‘我有後，不棄我基業乎？’必不肯為此言也。我若不終文武之謀，則文武之神亦如此耳，其肯道我不棄基業乎？作室農人猶惡棄其基業，故我何敢不于我身今日撫循安人之\CJKunderline{文王}大命，以征討叛逆乎？我今東征，無往不克，凡人兄及父與子弟為家長者，乃有朋友來伐其子，則民皆養其勸伐之心不救之。何則？以子惡故也。以逾伐四國，雖親如父兄，亦無救之者，以君惡故也。”言罪大不可不誅，無救所以必克也。顧氏以上“不卬自恤”傳云“不惟自憂”，遂皆以“卬”為惟。但“卬”之為惟，非是正訓，觀孔意亦以不“卬”為惟義也。 \par}

王曰：“嗚呼！肆哉！爾庶邦君，越爾御事。\footnote{嘆今伐四國必克之故，以告諸侯及臣下御治事者。}爽邦由哲，亦惟十人迪，知上帝命。\footnote{言其故，有明國事、用智道十人蹈知天命。謂人獻十夫來佐周。}越天棐忱，爾時罔敢易法，矧今天降戾于周邦？\footnote{于天輔誠，汝天下是知無敢易天法，況今天下罪于周，使四國叛乎？}惟大艱人，誕鄰胥伐于厥室，爾亦不知天命不易？\footnote{惟大為難之人，謂三叔也。大近相伐于其室家，謂叛逆也。若不早誅汝，天下亦不知天命之不易也。○易，以豉反。}


{\noindent\zhuan\zihao{6}\fzbyks 傳“言其”至“佐周”。正義曰：此其必克之故也。“爽”，明也。“由”，用也。“有明國事、用智道”，言其有賢德也。蹈天者，識天命而履行之。此言“十人”，謂上文民獻十夫來佐周家者。此是賢人，賢人既來，彼無所與，是必克之效也。\CJKunderline{王肅}云：“我未伐而知民弗救者，以民十夫用知天命故也。” \par}

{\noindent\zhuan\zihao{6}\fzbyks 傳“于天”至“叛乎”。正義曰：“于天輔誠”，言天之所輔，必是誠信。汝天下于是觀之，始知無敢變易天法。若易天法，則天不輔之，況今天下罪于周，使四國叛乎？以小況大，易法猶尚不可，況叛逆乎？ \par}

{\noindent\zhuan\zihao{6}\fzbyks 傳“惟大”至“不易”。正義曰：以下句言相伐于其室家，室家自相伐，知“惟大為難之人，謂三叔也”。“大近相伐于其室家”者，三叔為周室至親，而舉兵作亂，是室家自相伐。為叛逆之罪，是變易天法之極，若汝諸國不肯誅之，是汝天下亦不知天命之不可變易也。\CJKunderline{王肅}云：“惟大為難之人，謂管蔡也。大近相伐于其室家，明不可不誅也。管蔡犯天誅而汝不欲伐，則亦不知天命之不易也。” \par}

{\noindent\shu\zihao{5}\fzkt “王曰鳴”至“不易”。正義曰：既言四國無救之者，王曰，又言嘆今伐四國必克之故，告汝眾國君，及于汝治事之臣。所以知必克者，故有明國事、用智道者，亦惟有十人，匆人皆蹈知上天之命。謂民獻十夫來佐周家，此人既來，克之必也。于我天輔誠信之故，汝天下是知無敢變易天法者，若易法無信，則上天不輔，故無敢易法也。況今天下罪于周國，使四國叛逆。惟大為難之人，謂三叔等，大近相伐于其室家，自欲拔本塞源，反害周室，是其為易天法也。彼變易天法，若不早誅之，汝天下亦不知天命之不可變易也。 \par}

予永念曰，天惟喪殷，若穡夫，予曷敢不終朕畝？\footnote{稼穡之夫，除草養苗。我長念天亡殷惡主，亦猶是矣。我何敢不順天，終竟我壟畝乎？言當滅殷。○壟，力勇反。}天亦惟休于前寧人，予曷其極卜，敢弗于從？\footnote{天亦惟美于\CJKunderline{文王}受命，我何其極卜法，敢不于從？言必從也。}率寧人有指疆土，矧今卜並吉？\footnote{循\CJKunderline{文王}所有指意以安疆土則善矣，況今卜並吉乎？言不可不從。}肆朕誕以爾東征。天命不\xpinyin{僣}{jian4}，卜陳惟若茲。”\footnote{以卜吉之故，大以汝眾東征四國。天命不僣差，卜兆陳列惟若此吉，必克之，不可不勉。}


{\noindent\zhuan\zihao{6}\fzbyks 傳“天亦”至“必從”。正義曰：“天亦惟美于\CJKunderline{文王}受命”，言\CJKunderline{文王}德當天心，天每事美之，故得受天命，是\CJKunderline{文王}之德大美也。\CJKunderline{文王}用卜，能受天命，今于我何其窮極\CJKunderline{文王}卜法，敢不從乎？言必從\CJKunderline{文王}卜也。 \par}

{\noindent\zhuan\zihao{6}\fzbyks 傳“循文”至“不從”。正義曰：\CJKunderline{文王}之旨意，欲今天下疆土皆得其宜。有叛逆者，自然須平定之。我直循彼\CJKunderline{文王}所有旨意伐叛，則已善矣，不必須卜筮也，況今卜並吉乎？言不可不從也。\CJKunderline{王肅}云：“順\CJKunderline{文王}安人之道，有旨意盡天下疆土使皆得其所，不必須卜筮也，況今卜三龜皆吉，明不可不從也。” \par}

{\noindent\zhuan\zihao{6}\fzbyks 傳“以卜”至“不勉”。正義曰：“天命不僣”，天意去惡與善，其事必不僣差，言我善而彼惡也。“卜兆陳列惟若此吉”，言往必克之，不可不勉力也。 \par}

{\noindent\shu\zihao{5}\fzkt “予永”至“若茲”。正義曰：所以必當誅四國者，我長思念之曰，天惟喪亡殷國者，若稼穡之夫，務去草也，天意既然，我何敢不終我壟畝也？言穢草盡須除去，殷餘皆當殄滅也。天亦惟美于前寧人\CJKunderline{文王}，我何其極\CJKunderline{文王}卜法，敢不于是從乎？言必從之也。我循彼寧人所有旨意以安疆上，不待卜筮，便即東征，已自善矣，況今卜東征而龜並吉？以吉之故，我大以爾東征四國。天命必不僣差，卜兆陳列惟若此吉，不可不從卜，不可不勉力也。 \par}

\section{微子之命第十【偽】}


\CJKunderline{成王}既黜殷命，殺\CJKunderline{武庚}，\footnote{一名祿父。}命\CJKunderline{微子啟}代殷後，\footnote{啟知紂必亡而奔周，命為宋公，為湯後。}作\CJKunderwave{微子之命}。\footnote{封命之書。}


{\noindent\zhuan\zihao{6}\fzbyks 傳“啟知”至“湯後”。正義曰：啟知紂必亡，告父師少師而遁于荒野，“\CJKunderline{微子}作誥”是其事也。\CJKunderline{武王}既克紂，\CJKunderline{微子}乃歸之，非去紂即奔周也。傳言得封之由，故言其“奔周”耳。僖六年\CJKunderwave{左傳}云，許僖公見楚子，“面縛銜璧，大夫衰絰，士輿櫬。楚子問諸逢伯，對曰：‘昔\CJKunderline{武王}克殷，\CJKunderline{微子}啟如是。\CJKunderline{武王}親釋其縛，受其璧而祓之。焚其櫬，禮而命之，使復其所。’”\CJKunderwave{史記·宋世家}云：“\CJKunderline{武王}克殷，\CJKunderline{微子}啟乃持其祭器造于軍門，肉袒面縛，左牽羊，右把茅，膝行而前以告。\CJKunderline{武王}乃釋\CJKunderline{微子}，復其位如故。”是言\CJKunderline{微子}克殷始歸周也。馬遷之書，辭多錯謬，“面縛”縛手于後，故口銜其璧，又安得“左牽羊，右把茅”也？要言歸周之事是其實耳。\CJKunderwave{樂記}云，\CJKunderline{武王}克殷，既下車，投殷之後于宋。則傳言復其位者，以其自縛為囚，釋之使從本爵，復其卿大夫之位。及下車即封于宋，以其終為殷後，故\CJKunderwave{樂記}云“投殷之後”，爾時未為殷之後也。\CJKunderline{微子}初封于宋，不知何爵，此時因舊宋命之為公，令為湯後，使祀湯耳，不繼紂也。 \par}

{\noindent\shu\zihao{5}\fzkt “\CJKunderline{成王}”至“之命”。正義曰：\CJKunderline{成王}既黜殷君之命，殺\CJKunderline{武庚}，乃命\CJKunderline{微子}啟代\CJKunderline{武庚}為殷後，為書命之。史敘其事，作\CJKunderwave{微子之命}。“黜殷命”，謂絕其爵也。“殺\CJKunderline{武庚}”，謂誅其身也。 \par}

微子之命\footnote{稱其本爵以名篇。}

{\noindent\shu\zihao{5}\fzkt “\CJKunderline{微子}之命”。正義曰：令寫命書之辭以為此篇，\CJKunderwave{君陳}、\CJKunderwave{君牙}、\CJKunderwave{冏命}皆此類也。 \par}

王若曰：“猷！殷王元子，\footnote{微子，\CJKunderline{帝乙}元子，故順道本而稱之。}惟稽古，崇德象賢。\footnote{惟考古典，有尊德象賢之義。言今法之。}統承先王，修其禮物，\footnote{言二王之後，各修其典禮，正朔服色，與時王並通三統。○正音政。}作賓于王家，與國咸休，永世無窮。\footnote{為時王賓客，與時皆美，長世無竟。}嗚呼！乃祖\CJKunderline{成湯}，克齊聖廣淵，\footnote{言汝祖\CJKunderline{成湯}能齊德聖達廣大深遠，澤流後世。}皇天眷佑，誕受厥命。\footnote{大天眷顧湯，佑助之，大受其命。謂天命。}撫民以寬，除其邪虐，\footnote{撫民以寬政，放桀邪虐。湯之德。}功加于時，德垂後裔。\footnote{言湯立功加于當時，德澤垂及後世。裔，末也。}爾惟踐修厥猷，舊有令聞，\footnote{汝\CJKunderline{微子}，言能踐湯德，久有善譽，昭聞遠近。○令聞，如字，又音問。}恪慎克孝，肅恭神人。予嘉乃德，曰篤不忘。\footnote{言\CJKunderline{微子}敬慎能孝，嚴恭神人，故我善汝德，謂厚不可忘。○篤，本又作竺，東谷反。}


{\noindent\zhuan\zihao{6}\fzbyks 傳“\CJKunderline{微子}”至“稱之”。正義曰：\CJKunderwave{呂氏春秋·仲冬紀}云：“紂之母生\CJKunderline{微子}啟與仲衍，尚為妾，已而為妻後生紂。紂父欲立啟為太子，太史據法而爭之曰：‘有妻之子，又不可立妾之子。’故紂為後。”鄭云：“\CJKunderline{微子}啟，紂同母庶兄也。若，順也。猷，道也。以其本是元子，故順道本而稱之。”\CJKunderwave{釋詁}云：“元、首，始也。”\CJKunderwave{易}曰：“元者，善之長也。” \par}

{\noindent\zhuan\zihao{6}\fzbyks 傳“言二”至“三統”。正義曰：\CJKunderwave{郊特牲}云：“天子存二代之後，猶尊賢也。尊賢不過二代。”\CJKunderwave{書傳}云：“王者存二王之後，與己為三，所以通三統，立三正。周人以日至為正，殷人以日至後三十日為正，夏人以日至後六十日為正。天有三統，土有三王，三王者，所以統天下也。”\CJKunderwave{禮運}云：“杞之郊也，\CJKunderline{禹}也。宋之郊也，契也。”是二王后為郊祭天，以其祖配之。鄭云：“所存二王后者，命使郊天，以天子禮祭其始祖受命之王，自行其正朔服色，此謂通天三統，是立二王后之義也。”此命首言“稽古”，則立先代之後，自古而有此法，不知從何代然也。孔意自夏以上不必改正，縱使正朔不改，典禮服色自當異也。“曰篤不忘”。正義曰：僖十二年\CJKunderwave{左傳}王命管仲之辭曰“謂督不忘”，則“曰”亦謂義。孔訓“篤”為厚，故傳云“謂厚不可忘”。杜預以“督”為正，可謂正而不可忘也。 \par}

{\noindent\shu\zihao{5}\fzkt “王若曰猷殷王元子”。正義曰：王順道而言曰：“今以大道告汝殷王首子。”告之以下辭也。“曰猷”，如\CJKunderwave{大誥}，言以道誥之。 \par}

上帝時歆，下民祗協，庸建爾于上公，尹茲東夏。\footnote{孝恭之人，祭祀則神歆享，施令則人敬和，用是封立汝于上公之位，正此東方華夏之國。宋在京師東。○歆，許今反。}欽哉！往敷乃訓，慎乃服命，率由典常，以蕃王室。\footnote{敬哉，敬其為君之德。往臨人布汝教訓，慎汝祖服命數，循用舊典，無失其常，以蕃屏周室。戒之。}

{\noindent\shu\zihao{5}\fzkt “慎乃服命”。正義曰：傳言“慎汝祖服命數”，謂祭湯廟得用天子之禮，服其殷之本服，命則上公九命，當慎之，無使乖禮制也。 \par}

弘乃烈祖，律乃有民，永綏厥位，毗予一人。\footnote{大汝烈祖\CJKunderline{成湯}之道，以法度齊汝所有之人，則長安其位，以輔我一人。言上下同榮慶。○毗，房脂反。}世世享德，萬邦作式，\footnote{言\CJKunderline{微子}累世享德，不忝厥祖，雖同公侯，而特為萬國法式。}俾我有周無斁。\footnote{汝世世享德，則使我有周好汝無厭。○俾，必爾反。斁音亦。好，呼報反。厭，于豔反。}嗚呼！往哉惟休，無替朕命。”\footnote{嘆其德，遣往之國。言當惟為美政，無廢我命。}

\CJKunderline{唐叔}得禾，異畝同穎，\footnote{\CJKunderline{唐叔}，\CJKunderline{成王}母弟。食邑內得異禾也。畝，壟。穎，穗也。禾各生一壟而合為一穗。○穎，役領反。穗，似醉反，本亦作遂。}獻諸天子。\footnote{拔而貢之。}王命\CJKunderline{唐叔}歸\CJKunderline{周公}于東，\footnote{異畝同穎，天下和同之象，\CJKunderline{周公}之德所致。\CJKunderline{周公}東征未還，故命\CJKunderline{唐叔}以禾歸\CJKunderline{周公}。\CJKunderline{唐叔}後封晉。}作\CJKunderwave{歸禾}。\footnote{亡。}


{\noindent\zhuan\zihao{6}\fzbyks 傳“\CJKunderline{唐叔}”至“一穗”。正義曰：昭十五年\CJKunderwave{左傳}云：“叔父\CJKunderline{唐叔}，\CJKunderline{成王}之母弟。”指言“\CJKunderline{唐叔}得禾”，知其“所食邑內得異禾”也。\CJKunderline{唐叔}食邑，書傳無文。\CJKunderwave{詩}述后稷種禾，于“實秀”之下乃言“實穎”，\CJKunderwave{毛傳}云“穎垂”，言穗重而垂，是“穎”為穗也。“禾各生一壟而合為一穗”，言其異也。\CJKunderwave{書傳}云：“\CJKunderline{成王}之時，有三苗貫桑葉而生，同為一穗，其大盈車，長几充箱，民得而上諸\CJKunderline{成王}。”下傳云“拔而貢之”，若是盈車之穗，不可手拔而貢，孔不用\CJKunderwave{書傳}為說也。 \par}

{\noindent\zhuan\zihao{6}\fzbyks 傳“異畝”至“封晉”。正義曰：禾者，和也，異畝同穎，是天下和同之象，\CJKunderline{成王}以為\CJKunderline{周公}德所感致。于時\CJKunderline{周公}東征未還，故命\CJKunderline{唐叔}以禾歸\CJKunderline{周公}于東也。歸禾年月，史傳無文，不知在啟金縢之先後也。王啟金縢，正當禾熟之月。若是前年得之，于時王疑未解，必不肯歸\CJKunderline{周公}。當是啟金縢之後，喜得東土和平而有此應，故以歸\CJKunderline{周公}也。\CJKunderline{唐叔}後封于晉，經史多矣，傳言此者，欲見此時未封，知在邑內得之。昭元年\CJKunderwave{左傳}稱“\CJKunderline{成王}滅唐，而封太叔焉”，所滅之唐即晉國是也。然則得禾之時，未封于唐，從後稱之為“\CJKunderline{唐叔}”耳。 \par}

{\noindent\shu\zihao{5}\fzkt “\CJKunderline{唐叔}”至“歸禾”。正義曰：\CJKunderline{成王}母弟\CJKunderline{唐叔}，于其食邑之內得禾，下異畝壟，上同穎穗，以其有異，拔而貢于天子，以為\CJKunderline{周公}德所感致。于時\CJKunderline{周公}東征未反，王命\CJKunderline{唐叔}歸\CJKunderline{周公}于東，命有言辭。史敘其事，作\CJKunderwave{歸禾}之篇。 \par}

\CJKunderline{周公}既得命禾，旅天子之命，\footnote{已得\CJKunderline{唐叔}之禾，遂陳\CJKunderline{成王}歸禾之命，而推美\CJKunderline{成王}。善則稱君。}作\CJKunderwave{嘉禾}。\footnote{天下和同，政之善者，故\CJKunderline{周公}作書以“嘉禾”名篇告天下。亡。}

{\noindent\zhuan\zihao{6}\fzbyks 傳“已得”至“稱君”。正義曰：鄭云“受王歸已禾之命與其禾”，以為既得命，“禾”謂復得禾，義當然矣。\CJKunderline{成王}歸禾之命必歸美\CJKunderline{周公}，\CJKunderline{周公}陳歸禾之命又推美\CJKunderline{成王}，是“善則稱君”之義也。“善則稱君”，\CJKunderwave{坊記}文也。 \par}

{\noindent\zhuan\zihao{6}\fzbyks 傳“天下”至“下亡”。正義曰：“嘉”訓善也，言此禾之善，故以善禾名篇。陳天子之命，故當佈告天下，此以善禾為書之篇名，後世同穎之禾遂名為“嘉禾”，由此也。二篇東征未還時事，\CJKunderline{微子}受命應在此篇後。篇在前者，蓋先封\CJKunderline{微子}，後布此書故也。 \par}

{\noindent\shu\zihao{5}\fzkt “\CJKunderline{周公}”至“嘉禾”。正義曰：\CJKunderline{周公}既得王所命禾，乃陳天子歸禾之命為文辭，稱此禾之善，推美于\CJKunderline{成王}。史敘其事，作\CJKunderwave{嘉禾}之篇。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
