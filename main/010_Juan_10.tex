%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十}


\section{說命上第十二【偽】}


\CJKunderline{高宗}夢得\CJKunderline{說}，\footnote{\CJKunderline{盤庚}弟\CJKunderline{小乙}子，名\CJKunderline{武丁}，德高可尊，故號\CJKunderline{高宗}。夢得賢相，其名曰說。說，本又作兌，音悅，注及下篇同。相，息亮反。下同。}使百工營求諸野，得諸傅巖，\footnote{使百官以所夢之形象經求之于野，得之于傅巖之谿。}作\CJKunderwave{說命}三篇。\footnote{命說為相，使攝政。}


{\noindent\zhuan\zihao{6}\fzbyks 傳“\CJKunderline{盤庚}”至“曰說”。正義曰：\CJKunderwave{世本}云：“\CJKunderline{盤庚}崩，弟小辛立。崩，弟\CJKunderline{小乙}立。崩，子\CJKunderline{武丁}立。”是\CJKunderline{武丁}為“\CJKunderline{盤庚}弟\CJKunderline{小乙}子”也。\CJKunderwave{喪服四制}云：“\CJKunderline{高宗}者，\CJKunderline{武丁}。\CJKunderline{武丁}者，殷之賢王也。當此之時，殷衰而復興，禮廢而復起，中而高之，故謂之\CJKunderline{高宗}。”是“德高可尊，故號\CJKunderline{高宗}”也。經云“爰立作相”，王呼之曰“說”，知其“名曰說”。 \par}

{\noindent\zhuan\zihao{6}\fzbyks 傳“使百”至“之谿”。正義曰：以“工”為官，見其求者眾多，故舉“百官”言之。使百官以所夢之形象經營求于外野。皇甫謐云“使百工寫其形象”，則謂“工”為工巧之人，與孔異也。\CJKunderwave{釋水}云：“水注川曰谿。”李巡曰：“水出于山，入于川曰谿。”然則“谿”是水流之處，“巖”是山崖之名。序稱“得諸傅巖”，傳云“得之于傅巖之谿”，以“巖”是總名，故序言之耳。 \par}

{\noindent\zhuan\zihao{6}\fzbyks 傳“命說”至“攝政”。正義曰：經稱“爰立作相”，是命為相也。“惟說命總百官”，是“使攝位”也。 \par}

{\noindent\shu\zihao{5}\fzkt “\CJKunderline{高宗}”至“三篇”。正義曰：殷之賢王有\CJKunderline{高宗}者，夢得賢相，其名曰“說”。群臣之內既無其人，使百官以所夢之形象經營求之于野外，得之于傅氏之巖，遂命以為相。史敘其事，作\CJKunderwave{說命}三篇。 \par}

說命\footnote{始求得而命之。}

{\noindent\shu\zihao{5}\fzkt “說命”。正義曰：此三篇上篇言夢說，始求得而命之；中篇說既總百官，戒王為政；下篇王欲師說而學，說報王為學之有益，王又厲說以\CJKunderline{伊尹}之功。相對以成章，史分序以為三篇也。 \par}

王宅憂，亮陰三祀。\footnote{陰，默也。居憂，信默三年不言。亮，本又作諒，如字，又力章反。}


{\noindent\zhuan\zihao{6}\fzbyks 傳“陰默”至“不言”。正義曰：“陰”者，幽暗之義，“默”亦暗義，故為默也。\CJKunderwave{易}稱“君子之道，或默或語”，則“默”者，不言之謂也。\CJKunderwave{無逸}傳云“乃有信默，三年不言”，有此“信默”，則“信”謂信任冢宰也。 \par}

{\noindent\shu\zihao{5}\fzkt “王宅憂，亮陰三祀”。正義曰：言王居父憂，信任冢宰，默而不言已三年矣。三年不言，自是常事，史錄此句于首者，謂既免喪事，可以言而猶不言，故述此以發端也。 \par}

既免喪，其惟弗言，\footnote{除喪，猶不言政。}群臣咸諫于王曰：“嗚呼！知之曰明哲，明哲實作則。\footnote{知事則為明智，明智則能製作法則。哲，本又作喆。}天子惟君萬邦，百官承式，\footnote{天下待令，百官仰法。}王言惟作命，不言臣下罔攸稟令。”\footnote{稟，受。令亦命也。}王庸作書以誥曰：“以台正于四方，台恐德弗類，茲故弗言。\footnote{用臣下怪之，故作誥。類，善也。我正四方，恐德不善，此故不言。誥，故報反。臺音怡。}恭默思道，夢帝賚予良弼，其代予言。”\footnote{夢天與我輔弼良佐，將代我言政教。賚，力代反，徐音來。}乃審厥象，俾以形旁求于天下。\footnote{審所夢之人，刻其形象，以四方旁求之于民間。俾，必爾反。}\CJKunderline{說}築傅巖之野，惟肖。\footnote{傅氏之巖，在虞虢之界，通道所經，有澗水壞道，常使胥靡刑人築護此道。說賢而隱，代胥靡築之以供食。肖，似。似所夢之形。肖音笑。虢，寡白反。壞音怪。供音恭。}

{\noindent\zhuan\zihao{6}\fzbyks 傳“傅氏”至“之形”。正義曰：傳以“傅”為氏，此巖以“傅”為名，明巖傍有姓傅之民，故云“傅氏之巖”也。\CJKunderwave{屍子}云：“傅巖在北海之洲。”傳言“虞虢之界”，孔必有所案據而言之也。\CJKunderwave{史記·殷本紀}云：“是時說為胥靡，築于傅險。”晉灼\CJKunderwave{漢書音義}云：“胥，相也。靡，隨也。古者相隨坐輕刑之名。”言于時築傅險，則以杵築地，\CJKunderline{傅說}賢人，必身不犯罪，言其說為胥靡，當是時代胥靡也。傳云：“通道所經，有澗水壞道，常使胥靡刑人築護此道。說賢而隱，代胥靡築之以供食。”或亦有成文也。\CJKunderwave{殷本紀}又云，\CJKunderline{武丁}得說，“舉以為相，遂以傅險姓之，號曰\CJKunderline{傅說}”。鄭云：“得諸傅巖，\CJKunderline{高宗}因以傅命說為氏。”案序直言“夢得說”，不言“傅”，或如馬鄭之言。如\CJKunderline{高宗}始命為傅氏，不知舊何氏也。皇甫謐云：“\CJKunderline{高宗}夢天賜賢人，胥靡之衣蒙之而來，且云：‘我徒也，姓傅名說，天下得我者豈徒也哉！’\CJKunderline{武丁}悟而推之曰：‘傅者，相也。說者，歡悅也。天下當有傅我而說民者哉！’明以夢視百官，百官皆非也。乃使百工寫其形象，求諸天下，果見築者胥靡衣褐帶索，執役于虞虢之間、傅巖之野，名說。以其得之傅巖，謂之\CJKunderline{傅說}。”案謐言初夢即云“姓傅名說”，又言“得之傅巖，謂之\CJKunderline{傅說}”，其言自不相副，謐惟見此書傅，會為近世之語，其言非實事也。 \par}

爰立作相，王置諸其左右。\footnote{于是禮命立以為相，使在左右。}命之曰：“朝夕納誨，以輔台德。\footnote{言當納諫誨直辭，以輔我德。朝，張遙反。}若金，用汝作礪。\footnote{鐵須礪以成利器。礪，力世反。}若濟巨川，用汝作舟楫。\footnote{渡大水待舟楫。楫音接，徐音集。}若歲大旱，用汝作霖雨。\footnote{霖，三日雨。霖以救旱。}

{\noindent\zhuan\zihao{6}\fzbyks 傳“霖，三日雨”。正義曰：隱九年\CJKunderwave{左傳}云：“凡雨自三日已往為霖。” \par}

啟乃心，沃朕心。若藥弗瞑眩，厥疾弗瘳。\footnote{開汝心，以沃我心。如服藥必瞑眩極，其病乃除。欲其出切言以自警。}


{\noindent\zhuan\zihao{6}\fzbyks 傳“開汝”至“自警”。正義曰：“瞑眩”者，令人憤悶之意也。\CJKunderwave{方言}云：“凡飲藥而毒東齊海岱間或謂之瞑，或謂之眩。”郭璞云：“瞑眩亦通語也。”然則藥之攻病，先使人瞑眩憤亂，病乃得瘳。傳言“瞑眩極”者，言悶極藥乃行也。\CJKunderwave{楚語}稱衛武公作懿以自警，“懿”即\CJKunderwave{大雅·抑}詩也。切言出于\CJKunderline{傅說}，據王以為自警也。 \par}

{\noindent\shu\zihao{5}\fzkt “啟乃”至“弗瘳”。正義曰：當開汝心所有，以灌沃我心。欲令以彼所見，教己未知故也。其沃我心，須切至，若服藥不使人瞑眩憤亂，則其疾不得瘳愈。言藥毒乃得除病，言切乃得去惑也。 \par}

若跣弗視地，厥足用傷。\footnote{跣必視地，足乃無害。言欲使為已視聽。跣，先典反，徐七顯反。為，于偽反。}惟暨乃僚，罔不同心，以匡乃闢。\footnote{與汝並官，皆當倡率，無不同心以匡正汝君。闢，必亦反。}俾率先王，迪我高后，以康兆民。\footnote{言匡正汝君，使循先王之道，蹈\CJKunderline{成湯}之蹤，以安天下。}嗚呼！欽予時命，其惟有終。”\footnote{敬我是命，修其職，使有終。}\CJKunderline{說}復于王曰：“惟木從繩則正，後從諫則聖。\footnote{言木以繩直，君以諫明。}後克聖，臣不命其承，\footnote{君能受諫，則臣不待命，其承意而諫之。}疇敢不祗若王之休命？”\footnote{言王如此，誰敢不敬順王之美命而諫者乎？}

\section{說命中第十三【偽】}

惟\CJKunderline{說}命總百官，\footnote{在冢宰之任。總音揔。}

{\noindent\shu\zihao{5}\fzkt “惟說命總百官”。正義曰：惟此\CJKunderline{傅說}，受王命總百官之職，謂在“冢宰之任”也。說以官高任重，乃進言于王，故史特標此句為發言之端也。 \par}

乃進于王曰：“嗚呼！明王奉若天道，建邦設都，\footnote{天有日月北斗五星二十八宿，皆有尊卑相正之法，言明王奉順此道，以立國設都。宿音秀。}

{\noindent\zhuan\zihao{6}\fzbyks 傳“天有”至“設都”。正義曰：\CJKunderwave{晉語}云：“大者天地，其次君臣。”\CJKunderwave{易·繫辭}云：“天垂象，見吉凶，聖人象之。”皆言人君法天以設官，順天以致治也。天有日月照臨晝夜，猶王官之伯率領諸侯也。北斗環繞北極，猶卿士之周衛天子也。五星行于列宿，猶州牧之省察諸侯也。二十八宿佈于四方，猶諸侯為天子守土也。天象皆有尊卑相正之法，言明王奉順天道以立國設都也。“立國”謂立王國及邦國，“設都”謂設帝都及諸侯國都，總言建國立家之事。 \par}

樹后王君公，承以大夫師長，\footnote{言立君臣上下，將陳為治之本，故先舉其始。王，于方反。長，丁丈反。治，直吏反，下同。}

{\noindent\shu\zihao{5}\fzkt “樹後”至“師長”。正義曰：此又總言設官分職之事也。“樹”，立也。“后王”謂天子也。“君公”謂諸侯也。“承”者奉上之名。“后王君公”，人主也。“大夫師長”，人臣也。臣當奉行君命，故以“承”言之。\CJKunderwave{周禮}立官多以“師”為名，“師”者眾所法，亦是長之義也。大夫已下，分職不同，每官各有其長，故以“師長”言之。三公則“君公”之內包之，卿則“大夫”之文兼之，“師長”之言亦通有士。將陳為治之本，故先舉其始，略言設官，故辭不詳備。為治之本，“惟天聰明”已下皆是也。 \par}

不惟逸豫，惟以亂民。\footnote{不使有位者逸豫民上，言立之主使治民。豫，羊慮反。}惟天聰明，惟聖時憲，惟臣欽若，惟民從乂。\footnote{憲，法也。言聖王法天以立教，臣敬順而奉之，民以從上為治。從，才容反。}

{\noindent\zhuan\zihao{6}\fzbyks 傳“憲法”至“為治”。正義曰：“憲，法”，\CJKunderwave{釋詁}文。人之聞見于耳目，天無形體，假人事以言也。“聰”謂無所不聞，“明”謂無所不見。惟聖人于是法天，言法天以立教，于下無不聞見，除其所惡，納之于善。雖復運有推移，道有升降，其所施為未嘗不法天也。“臣敬順而奉之”，“奉”即上文“承”也，奉承君命而布之于民。“民以從上為治”，不從上命則亂，故“從乂”也。 \par}

惟口起羞，惟甲冑起戎，\footnote{甲，鎧。胄，兜鍪也。言不可輕教令，易用兵。胄，直又反。鎧，苦代反。兜，丁侯反。鍪，莫侯反。易，以豉反。}惟衣裳在笥，惟干戈省厥躬。\footnote{言服不可加非其人，兵不可任非其才。○笥，息嗣反。省，息井反，一本作眚。}


{\noindent\zhuan\zihao{6}\fzbyks 傳“甲鎧”至“用兵”。正義曰：經傳之文無“鎧”與“兜鍪”，蓋秦漢已來始有此名，傳以今曉古也。古之甲冑皆用犀兕，未有用鐵者，而“鍪”、“鎧”之字皆從金，蓋後世始用鐵耳。口之出言為教令，甲冑興師乃用之，言不可輕教令，易用兵也。“易”亦輕也。安危在出令，令之不善，則人違背之，是“起羞”也。靜亂在用兵，伐之無罪，則人叛違之，是“起戎”也。 \par}

{\noindent\zhuan\zihao{6}\fzbyks 傳“言服”至“其才”。正義曰：“非其人”、“非其才”，義同而互文也。\CJKunderwave{周禮·大宗伯}：“以九儀之命正邦國之位，一命受職，再命受服，三命受位，四命受器，五命賜則，六命賜官，七命賜國，八命作牧，九命作伯。”鄭云：“一命始見，命為正吏。受職，治職事也。列國之士一命，王之下士亦一命。再命受服，受玄冕之服。列國之大夫再命，王之中士亦再命。”然則“再命”已上始受衣服，未賜之時在官之篋笥也。甲冑干戈俱是軍器，上言不可輕用兵，此言不可妄委人，雖文重而意異也。 \par}

{\noindent\shu\zihao{5}\fzkt “惟口”至“厥躬”。正義曰：言王者法天施化，其舉止不可不慎。惟口出令不善，以起羞辱；惟甲冑伐非其罪，以起戎兵；言不可輕教令，易用兵也。惟衣裳在篋笥，不可加非其人，觀其能足稱職，然後賜之。惟干戈在府庫，不可任非其才，省其身堪將帥，然後授之。上二句事相類，下二句文不同者，衣裳言在篋笥，干戈不言所在，干戈云“省厥躬”，衣裳不言視其人，令其互相足也。 \par}

王惟戒茲，允茲克明，乃罔不休。\footnote{言王戒慎此四“惟”之事，信能明，政乃無不美。}惟治亂在庶官。\footnote{言所官得人則治，失人則亂。}官不及私暱，惟其能。\footnote{不加私暱，惟能是官。暱，女乙反。}爵罔及惡德，惟其賢。\footnote{言非賢不爵。}

{\noindent\shu\zihao{5}\fzkt “官不”至“其賢”。正義曰：\CJKunderwave{王制}云：“論定然後官之，任官然後爵之。”鄭云：“官之，使之試守也。爵之，命之也。”然則治其事謂之“官”，受其位謂之“爵”，“官”、“爵”一也，所從言之異耳。“賢”謂德行，“能”謂才用；治事必用能，故“官”云“惟其能”；受位宜得賢，故“爵”云“惟其賢”。\CJKunderwave{詩序}云：“任賢使能。”\CJKunderwave{周禮·鄉大夫}：“三年則大比，考其德行道藝，而與賢者能者。”鄭云：“賢者，有德行者。能者，有道藝者。”是“賢”、“能”為異耳。“私暱”謂知其不可而用之，“惡德”謂不知其非而任之，戒王使審求人，絕私好也。 \par}

慮善以動，動惟厥時。\footnote{非善非時不可動。}有其善，喪厥善。矜其能，喪厥功。\footnote{雖天子亦必讓以得之。喪，息浪反。}

{\noindent\shu\zihao{5}\fzkt “有其”至“厥功”。正義曰：人生尚謙讓而憎自取，自有其善，則人不以為善，故實善而喪其善。自誇其能，則人不以為能，故實能而喪其能。由其自取，故人不與之。“有其善”則伐善也。舜美\CJKunderline{禹}云：“汝惟不矜，天下莫與汝爭能。汝惟不伐，天下莫與汝爭功。”是言推而不有，故名反歸之也。 \par}

惟事事乃其有備，有備無患。\footnote{事事，非一事。}無啟寵納侮，\footnote{開寵非其人，則納侮之道。}

{\noindent\shu\zihao{5}\fzkt “無啟寵納侮”。正義曰：君子位高益恭，小人得寵則慢。若寵小人，則必恃寵慢主，無得開小人以寵，自納此輕侮也。“開”謂君出恩以寵臣，“納”謂臣入慢以輕王，據君而言“開”、“納”，以出、入為文也。 \par}

無恥過作非。\footnote{恥過誤而文之，遂成大非。}

{\noindent\zhuan\zihao{6}\fzbyks 傳“恥過”至“大非”。正義曰：\CJKunderline{仲虺}之美\CJKunderline{成湯}云：“改過不吝。”明小人有過，皆惜而不改。\CJKunderwave{論語}云：“小人之過也必文。”恥有過誤而更以言辭文飾之，望人不覺，其非彌甚，故“遂成大非”也。 \par}

惟厥攸居，政事惟醇。\footnote{其所居行，皆如所言，則王之政事醇粹。醇音純。粹，雖遂反。}黷于祭祀，時謂弗欽。禮煩則亂，事神則難。”\footnote{祭不欲數，數則黷，黷則不敬。事神禮煩，則亂而難行。\CJKunderline{高宗}之祀特豐數近廟，故說因以戒之。黷，徒木反。數，色角反。}

{\noindent\zhuan\zihao{6}\fzbyks 傳“祭不”至“戒之”。正義曰：“祭不欲數，數則黷，黷則不敬”，\CJKunderwave{禮記·祭義}文也。此一經皆言祭祀之事，“禮煩”亦謂祭祀之煩，故傳總云：“事神禮煩，則亂而難行。”孔以\CJKunderwave{高宗肜日}\CJKunderline{祖己}訓諸王“祀無豐于暱”，謂\CJKunderline{傅說}此言為彼事而發，故云\CJKunderline{高宗}之祀特豐數于近廟，故說因而戒之。 \par}

王曰：“旨哉！\CJKunderline{說}，乃言惟服。\footnote{旨，美也。美其所言皆可服行。}乃不良于言，予罔聞于行。”\footnote{汝若不善于所言，則我無聞于所行之事。}\CJKunderline{說}拜稽首，曰：“非知之艱，行之惟艱。\footnote{言知之易，行之難。以勉\CJKunderline{高宗}。}王忱不艱，允協于先王成德，\footnote{王心誠不以行之為難，則信合于先王成德。忱，市林反。}惟\CJKunderline{說}不言有厥咎。”\footnote{王能行善，而說不言，則有其咎罪。}

\section{說命下第十四【偽】}

王曰：“來，汝\CJKunderline{說}。台小子舊學于\CJKunderline{甘盤}，\footnote{學先王之道。\CJKunderline{甘盤}，殷賢臣有道德者。臺音怡。}

{\noindent\shu\zihao{5}\fzkt “王曰”至“\CJKunderline{甘盤}”。正義曰：“舊學于\CJKunderline{甘盤}”謂為王子時也。\CJKunderwave{君奭}篇\CJKunderline{周公}仰陳殷之賢臣云：“在\CJKunderline{武丁}，時則有若\CJKunderline{甘盤}。”然則\CJKunderline{甘盤}于\CJKunderline{高宗}之時有大功也。上篇\CJKunderline{高宗}免喪不言，即求\CJKunderline{傅說}，似得說時無賢臣矣。蓋\CJKunderline{甘盤}于\CJKunderline{小乙}之世以為大臣，\CJKunderline{小乙}將崩，受遺輔政，\CJKunderline{高宗}之初得有大功。及\CJKunderline{高宗}免喪，\CJKunderline{甘盤}已死，故\CJKunderwave{君奭}傳曰：“\CJKunderline{高宗}即位，\CJKunderline{甘盤}佐之，後有\CJKunderline{傅說}。”是言\CJKunderline{傅說}之前有\CJKunderline{甘盤}也。但下句言“既乃遯于荒野”，是學訖乃遁，非即位之初從\CJKunderline{甘盤}學也。 \par}

既乃遁于荒野，入宅于河。\footnote{既學而中廢業，遁居田野。河，洲也。其父欲使\CJKunderline{高宗}知民之艱苦，故使居民間。遁，徒頓反。}

{\noindent\zhuan\zihao{6}\fzbyks 傳“既學”至“民間”。正義曰：“河”是水名，水不可居，而云“入宅于河”，知在河之洲也。\CJKunderwave{釋水}云：“水中可居者曰洲。”初遁田野，後入河洲，言其徙居無常也。\CJKunderwave{無逸}云：“其在\CJKunderline{高宗}，時舊勞于外，爰暨小人。”言“其父欲使\CJKunderline{高宗}知民之艱苦，故使居民間”也。于時蓋未為太子，殷道雖質，不可既為太子，更得與民雜居。 \par}

自河徂亳，暨厥終罔顯。\footnote{自河往居亳，與今其終，故遂無顯明之德。}爾惟訓于朕志，\footnote{言汝當教訓于我，使我志通達。}若作酒醴，爾惟曲糵；\footnote{酒醴須曲糵以成，亦言我須汝以成。曲，起六反。糵，魚列反。}若作和羹，爾惟鹽梅。\footnote{鹽，咸。梅，醋。羹須咸醋以和之。羹音庚，一音衡。鹽，餘廉反。梅亦作楳。醋，七故反。和如字，又胡臥反。}爾交修予，罔予棄，予惟克邁乃訓。”\footnote{交，非一之義。邁，行也。言我能行汝教。}

{\noindent\zhuan\zihao{6}\fzbyks 傳“交非”至“汝教”。正義曰：“爾交修予”，令其交更修治己也。故以“交”為“非一之義”，言交互教之，非一事之義。“邁，行”，\CJKunderwave{釋詁}文。 \par}

\CJKunderline{說}曰：“王，人求多聞，時惟建事，學于古訓，乃有獲。\footnote{王者求多聞以立事，學于古訓，乃有所得。}事不師古，以克永世，匪\CJKunderline{說}攸聞。\footnote{事不法古訓而以能長世，非說所聞。言無是道。}惟學遜志，務時敏，厥修乃來。\footnote{學以順志，務是敏疾，其德之修乃來。}

{\noindent\shu\zihao{5}\fzkt “惟學”至“乃來”。正義曰：人志本欲求善，欲學順人本志，學能務是敏疾，則其德之修乃自來。言務之既疾，則德自來歸己也。 \par}

允懷于茲，道積于厥躬。\footnote{信懷此學志，則道積于其身。}惟斆學半，念終始典于學，厥德修罔覺。\footnote{斆，教也。教然後知所困，是學之半。終始常念學，則其德之修，無能自覺。斆，戶孝反。}

{\noindent\shu\zihao{5}\fzkt “惟斆”至“罔覺”。正義曰：教人然後知困，知困必將自強，惟教人乃是學之半，言其功半于學也。于學之法，念終念始，常在于學，則其德之修漸漸進益，無能自學其進。言日有所益，不能自知也。 \par}

監于先王成憲，其永無愆。\footnote{愆，過也。視先王成法，其長無過，其惟學乎！愆，起虔反。}惟\CJKunderline{說}式克欽承，旁招俊乂，列于庶位。”\footnote{言王能志學，說亦用能敬承王志，廣招俊乂，使列眾官。俊，本又作畯。}王曰：“嗚呼！\CJKunderline{說}，四海之內，咸仰朕德，時乃風。\footnote{風，教也。使天下皆仰我德，是汝教。仰如字，徐五亮反。}股肱惟人，良臣惟聖。\footnote{手足具，乃成人。有良臣，乃成聖。}昔先正保衡，作我先王，\footnote{保衡，\CJKunderline{伊尹}也。作，起。正，長也。言先世長官之臣。長，丁丈反，下同。}

{\noindent\zhuan\zihao{6}\fzbyks 傳“保衡”至“之臣”。正義曰：保衡、阿衡俱\CJKunderline{伊尹}也。\CJKunderwave{君奭}傳曰：“\CJKunderline{伊尹}為保衡，言天下所取安所取平也。”鄭箋云：“阿，倚。衡，平也。\CJKunderline{伊尹}湯所依倚而取平也，故以為官名。”又云：“\CJKunderline{太甲}時曰保衡。”鄭不見古文\CJKunderwave{太甲}云“不惠于阿衡”，故此為解，孔所不用。計此阿衡、保衡非常人之官名，蓋當時特以此名號\CJKunderline{伊尹}也。“作”訓為起，言起而助湯也。“正，長”，\CJKunderwave{釋詁}文。 \par}

乃曰：‘予弗克俾厥後惟堯舜，其心愧恥，若撻于市。”\footnote{言\CJKunderline{伊尹}不能使其君如堯舜，則恥之，若見撻于市，故成其能。俾，必爾反。撻，他達反。}一夫不獲，則曰時予之辜。\footnote{\CJKunderline{伊尹}見一夫不得其所，則以為己罪。}佑我烈祖，格于皇天。\footnote{言以此道左右\CJKunderline{成湯}，功至大天，無能及者。}爾尚明保予，罔俾阿衡，專美有商。\footnote{汝庶幾明安我事，則與\CJKunderline{伊尹}同美。阿，烏何反。}惟後非賢不乂，惟賢非後不食。\footnote{言君須賢治，賢須君食。治，直吏反。}其爾克紹乃闢于先王，永綏民。”\footnote{能繼汝君于先王，長安民，則汝亦有保衡之功。闢，必亦反。}\CJKunderline{說}拜稽首，曰：“敢對揚天子之休命。”\footnote{對，答也。答受美命而稱揚之。}

\section{高宗肜日第十五}


\CJKunderline{高宗}祭\CJKunderline{成湯}，有飛雉升鼎耳而雊，\footnote{耳不聰之異。雊，鳴。雊，工豆反。}\CJKunderline{祖己}訓諸王，\footnote{賢臣也，以訓道諫王。己音紀。}作\CJKunderwave{高宗肜日}、\CJKunderwave{高宗之訓}。\footnote{所以訓也，亡。肜音融。}


{\noindent\zhuan\zihao{6}\fzbyks 傳“耳不”至“雊鳴”。正義曰：經言“肜日，有雊雉”，不知祭何廟，鳴何處，故序言“祭\CJKunderline{成湯}”、“升鼎耳”以足之。禘祫與四時之祭，祭之明日皆為肜祭，不知此肜是何祭之肜也。\CJKunderwave{洪範}“五事”有貌、言、視、聽、思，若貌不恭、言不從、視不明、聽不聰、思不睿，各有妖異興焉。雉乃野鳥，不應入室，今乃入宗廟之內，升鼎耳而鳴，孔以雉鳴在鼎耳，故以為“耳不聰之異”也。\CJKunderwave{洪範·五行傳}云：“視之不明，時則有羽蟲之孽。聽之不聰，時則有介蟲之孽。”言之不從，時則有毛蟲之孽。貌之不恭，時則有鱗蟲之孽。思之不睿，時則有倮蟲之孽。”先儒多以此為羽蟲之孽，非為“耳不聰”也。\CJKunderwave{漢書·五行志}：“劉歆以為鼎三足，三公象也，而以耳行。野鳥居鼎耳，是小人將居公位，敗宗廟之祀也。”鄭云：“鼎，三公象也，又用耳行，雉升鼎耳而鳴，象視不明，天意若雲當任三公之謀以為政。”劉、鄭雖小異，其為羽蟲之孽則同，與孔意異。\CJKunderwave{詩}云：“雉之朝雊，尚求其雌。”\CJKunderwave{說文}云：“雊，雄雉鳴也。雷始動，雉乃鳴而雊其頸。” \par}

{\noindent\zhuan\zihao{6}\fzbyks 傳“所以訓也，亡”。正義曰：名\CJKunderwave{高宗之訓}，所以訓\CJKunderline{高宗}也。此二篇俱是\CJKunderline{祖己}之言，並是訓王之事，經云“乃訓于王”，此篇亦是訓也。但所訓事異，分為二篇，標此為發言之端，故以“肜日”為名。下篇總諫王之事，故名之“訓”，終始互相明也。\CJKunderwave{肆命}、\CJKunderwave{徂後}，孔歷其名于\CJKunderwave{伊訓}之下，別為之傳。此\CJKunderwave{高宗之訓}因序為傳，不重出名者，此以訓王事同，因解文便作傳，不為例也。 \par}

{\noindent\shu\zihao{5}\fzkt “\CJKunderline{高宗}”至“之訓”。正義曰：\CJKunderline{高宗}祭其太祖\CJKunderline{成湯}于肜祭之日，有飛雉來升祭之鼎耳而雊鳴，其臣\CJKunderline{祖己}以為王有失德而致此祥，遂以道義訓王，勸王改修德政。史敘其事，作\CJKunderwave{高宗肜日}、\CJKunderwave{高宗之訓}二篇。 \par}

高宗肜日\footnote{祭之明日又祭。殷曰肜，周曰繹。○繹音亦，字書作釋。\CJKunderwave{爾雅}云：“又祭也。周曰繹，商曰肜，夏曰復胙。”}

{\noindent\zhuan\zihao{6}\fzbyks 傳“祭之”至“曰繹”。正義曰：\CJKunderwave{釋天}云：“繹，又祭也。周曰繹，商曰肜。”孫炎曰：“祭之明日尋繹復祭也。”“肜”者，相尋不絕之意。\CJKunderwave{春秋}宣八年六月“辛巳，有事于太廟。壬午，猶繹”。\CJKunderwave{穀梁傳}曰：“繹者，祭之旦日之享賓也。”是肜者，“祭之明日又祭”也。\CJKunderwave{爾雅}因繹祭而本之上世，故先周後商，此以上代先後，故與\CJKunderwave{爾雅}倒也。\CJKunderwave{釋天}又云“夏曰復胙”，郭璞云“未見所出”，或無此一句。孔傳不言“夏曰復胙”，于義非所須，或本無此事也。\CJKunderwave{儀禮·有司徹}上大夫曰“儐屍”，與正祭同日。鄭康成注\CJKunderwave{詩·鳧鷖}云，祭天地社稷山川，五祀皆有繹祭。 \par}

\CJKunderline{高宗}肜日，越有雊雉。\footnote{于肜日有雉異。}\CJKunderline{祖己}曰：“惟先格王，正厥事。”\footnote{言至道之王遭變異，正其事而異自消。}


{\noindent\zhuan\zihao{6}\fzbyks 傳“言至”至“自消”。正義曰：“格”訓至也。“至道之王”謂用心至極，行合于道。遭遇變異，改修德教，正其事而異自消。\CJKunderline{大戊}拱木，\CJKunderline{武丁}雊雉，皆感變而懼，殷道復興，是異自消之驗也。至道之王，當無災異，而云遭變消災者，天或有譴告，使之至道，未必為道不至而致此異。且匆尋戒之辭，不可執文以害意也。此經直云“\CJKunderline{祖己}曰”，不知與誰語，鄭云“謂其黨”，\CJKunderline{王肅}云“言于王”。下句始言“乃訓于王”，此句未是告王之辭，私言告人，鄭說是也。 \par}

{\noindent\shu\zihao{5}\fzkt “\CJKunderline{高宗}”至“厥事”。正義曰：\CJKunderline{高宗}既祭\CJKunderline{成湯}，肜祭之日，于是有雊鳴之雉在于鼎耳，此乃怪異之事。賢臣\CJKunderline{祖己}見其事而私自言曰：“惟先世至道之王遭遇變異，則正其事而異自消也。”既作此言，乃進言訓王。史錄其事，以為訓王之端也。 \par}

乃訓于王曰：“惟天監下民，典厥義。\footnote{\CJKunderline{祖己}既言，遂以道訓諫王，言天視下民，以義為常。}降年有永有不永，非天夭民，民中絕命。\footnote{言天之下年與民，有義者長，無義者不長，非天欲夭民，民自不修義以致絕命。中，丁仲反，又如字。}民有不若德，不聽罪。天既孚命，正厥德。\footnote{不順德，言無義。不服罪，不改修。天已信命正其德，謂有永有不永。}


{\noindent\zhuan\zihao{6}\fzbyks 傳“言天”至“絕命”。正義曰：經惟言“有永有不永”，安和由義者？以上句云“惟天監下民，典厥義”，天既以義為常，知命之長短莫不由義，故云“天之下年與民，有義者長。無義者不長”也。民有五常之性，謂仁義禮智信也，此獨以“義”為言者，五常指體則別，理亦相通；“義”者，宜也，得其事宜；五常之名，皆以適宜為用，故稱“義”可以總之也。民有貴賤貧富愚智好醜，不同多矣，獨以夭壽為言者，\CJKunderline{鄭玄}云：“年命者，蠢愚之人尤愒焉，故引以諫王也。”愒，貪也。\CJKunderwave{洪範}“五福”以壽為首，“六極”以短折為先，是年壽者最是人之所貪，故\CJKunderline{祖己}引此以諫王也。 \par}

{\noindent\zhuan\zihao{6}\fzbyks 傳“不順”至“不永”。正義曰：傳亦顧上經，故“不順德，言無義”也。“聽”謂聽從，故以“不聽”為“不服罪”。言既為罪，過而不肯改修也。“天已信命正其德”，言天自信命，賞有義，罰無義，此事必信也。天自正其德，福善禍淫，其德必不差也。謂民有永有不永，天隨其善惡而報之。勸王改過修德以求永也。 \par}

{\noindent\shu\zihao{5}\fzkt “乃訓”至“厥德”。正義曰：\CJKunderline{祖己}既私言其事，乃以道訓諫于王曰：“惟天視此下民，常用其義。”言以義視下，觀其為義以否。“其下年與民，有長者，有不長者”。言與為義者長，不義者短。“短命者非是天欲夭民，民自不修義，使中道絕其性命。但人有為行不順德義，有過不服聽罪，過而不改，乃致天罰，非天欲夭之也。天既信行賞罰之命，正其馭民之德，欲使有義者長，不義者短，王安得不行義事，求長命也？” \par}

乃曰：‘其如台？’\footnote{\CJKunderline{祖己}恐王未受其言，故乃復曰，天道其如其所言。臺音怡。復，扶又反。}嗚呼！王司敬民，罔非天胤，典祀無豐于昵。”\footnote{胤，嗣。暱，近也。嘆以感王入其言，王者主民，當敬民事。民事無非天所嗣常也，祭祀有常，不當特豐于近廟。欲王因異服罪改修之。豐，芳弓反。暱，女乙反。\CJKunderwave{屍子}云：“不避遠暱。”暱，近也。又乃禮反。馬云：“暱，考也，謂禰廟也。”}


{\noindent\zhuan\zihao{6}\fzbyks 傳“胤嗣”至“改修之”。正義曰：\CJKunderwave{釋詁}云：“胤、嗣，繼也。”俱訓為繼，是“胤”德為嗣，嗣亦繼之義也。\CJKunderwave{釋詁}云：“即，尼也。”孫炎曰：“即猶今也，尼者近也。”郭璞引\CJKunderwave{屍子}曰“悅尼而來遠”，是“尼”為近也。“尼”與“暱”音義同。烝民不能自治，自立君以主之，是“王者主民”也。既與民為主，當敬慎民事。民事無大小，無非天所嗣常也，言天意欲令繼嗣行之，所以為常道也。“祭祀有常”，謂犧牲粢盛尊彝俎豆之數禮有常法。“不當特豐于近廟”，謂犧牲禮物多也。\CJKunderline{祖己}知\CJKunderline{高宗}豐于近廟，欲王因此雊雉之異，服罪改修以從禮耳，其異不必由豐近而致之也。\CJKunderline{王肅}亦云：“\CJKunderline{高宗}豐于禰，故有雊雉升遠祖\CJKunderline{成湯}廟鼎之異。” \par}

{\noindent\shu\zihao{5}\fzkt “嗚呼”至“于暱”。正義曰：\CJKunderline{祖己}恐其言不入王意，又嘆而戒之：“嗚呼！王者主民，當謹敬民事。民事無非天所繼嗣以為常道者也。天以其事為常，王當繼天行之。祀禮亦有常，無得豐厚于近廟，若特豐于近廟，是失于常道。”\CJKunderline{高宗}豐于近廟，欲王服罪改修也。 \par}

\section{西伯戡黎第十六}


殷始咎周，\footnote{咎，惡。○咎，其九反，馬云：“咎周者，為周所咎。}周人乘黎。\footnote{乘，勝也。所以見惡。黎，力兮反，國名，\CJKunderwave{尚書大傳}作耆。}\CJKunderline{祖伊}恐，\footnote{\CJKunderline{祖己}後賢臣。}告于\CJKunderline{受}，\footnote{受，紂也，音相亂。\CJKunderline{帝乙}之子，嗣立，暴虐無道。○受如字，傳云：“受，紂也。音相亂。”馬云：“受讀曰紂。或曰受婦人之言，故號曰受也。”}作\CJKunderwave{西伯戡黎}。\footnote{戡亦勝也。○伯亦作柏。戡音堪，\CJKunderwave{說文}作𢦟，云“殺也”。以此戡訓刺，音竹甚反。勝，詩證反。}

{\noindent\zhuan\zihao{6}\fzbyks 傳“咎惡”，又云“乘勝”至“見惡”。正義曰：\CJKunderwave{易·繫辭}云“無咎者善補過也”，則“咎”是過之別名，以彼過而憎惡之，故“咎”為惡也。以其勝黎，所以見惡，釋其見惡之由，是周人勝黎之後始惡之。\CJKunderwave{詩毛傳}云：“乘，陵也。”乘駕是加陵之意，故“乘”為勝也。\CJKunderline{鄭玄}云：“紂聞\CJKunderline{文王}斷虞芮之訟，又三伐皆勝，而始畏惡之。”所言據\CJKunderwave{書傳}為說，\CJKunderline{伏生}\CJKunderwave{書傳}云“\CJKunderline{文王}受命，一年斷虞芮之質，二年伐邘，三年伐密須，四年伐犬夷，五年伐耆，六年伐崇，七年而崩”。耆即黎也。乘黎之前始言惡周，故鄭以伐邘、伐密須、伐犬夷三伐皆勝，始畏惡之。\CJKunderwave{武成}篇\CJKunderline{文王}“誕膺天命”，九年乃崩，則伐國之年不得如\CJKunderwave{書傳}所說，未必見三伐皆勝始畏之。 \par}

{\noindent\zhuan\zihao{6}\fzbyks 傳“\CJKunderline{祖己}後賢臣”。正義曰：此無所出，正以同為祖氏，知是其後，明能先覺，故知賢臣。 \par}

{\noindent\zhuan\zihao{6}\fzbyks 傳“受紂”至“無道”。正義曰：經云“奔告于王”，王無諡號，故序言“受”以明之。此及\CJKunderwave{泰誓}、\CJKunderwave{武成}皆呼此君為“受”，自外書傳皆呼為“紂”。“受”即“紂”也，音相亂，故字改易耳。\CJKunderwave{殷本紀}云：“\CJKunderline{帝乙}崩，子辛立，是為帝辛，天下謂之紂。”\CJKunderline{鄭玄}云：“紂，\CJKunderline{帝乙}之少子，名辛。\CJKunderline{帝乙}愛而欲立焉，號曰受德，時人傳聲轉作紂也。”史掌書，知其本，故曰“受”，與孔大同。\CJKunderwave{諡法}云：“殘義損善曰紂。”殷時未有諡法，後人見其惡，為作惡義耳。 \par}

{\noindent\zhuan\zihao{6}\fzbyks 傳“戡亦勝也”。正義曰：“戡，勝”，\CJKunderwave{釋詁}文。孫炎曰：“戡，強之勝也。” \par}

{\noindent\shu\zihao{5}\fzkt “殷始”至“戡黎”。正義曰：\CJKunderline{文王}功業稍高，王兆漸著，殷之朝廷之臣始畏惡周家。所以畏惡之者，以周人伐而勝黎邑故也。殷臣\CJKunderline{祖伊}見周克黎國之易，恐其終必伐殷，奔走告受，言殷將滅。史敘其事，作\CJKunderwave{西伯戡黎}。 \par}

西伯戡黎

\CJKunderline{西伯}既戡黎，\footnote{近王圻之諸侯，在上黨東北。近，附近之近。圻，巨依反。}


{\noindent\zhuan\zihao{6}\fzbyks 傳“近王”至“東北”。正義曰：黎國，漢之上黨郡壺關所治黎亭是也。紂都朝歌，王圻千里，黎在朝歌之西，故為“近王圻之諸侯”也。鄭云：“入紂圻內。”\CJKunderline{文王}猶尚事紂，不可伐其圻內。所言“圻內”，亦無文也。 \par}

{\noindent\shu\zihao{5}\fzkt “西伯戡黎”。正義曰：\CJKunderline{鄭玄}云：“西伯，周\CJKunderline{文王}也。時國于岐，封為雍州伯也。國在西，故曰西伯。”\CJKunderline{王肅}云：“王者中分天下，為二公總治之，謂之二伯，得專行征伐，\CJKunderline{文王}為西伯。黎侯無道，\CJKunderline{文王}伐而勝之。”兩說不同，孔無明解。下傳云“\CJKunderline{文王}率諸侯以事紂”，非獨率一州之諸侯也。\CJKunderwave{論語}稱“三分天下有其二，以服事殷”，謂\CJKunderline{文王}也。終乃三分有二，豈獨一州牧乎？且言“西伯”對東為名，不得以國在西而稱“西伯”也，蓋同\CJKunderline{王肅}之說。 \par}

\CJKunderline{祖伊}恐，奔告于王。曰：“天子，天既訖我殷命，\footnote{文王率諸侯以事紂，內秉王心，紂不能制，今又克有黎國，迫近王圻，故知天已畢訖殷之王命。言將化為周。王心，于況反，下注“宜王者”同。}

{\noindent\zhuan\zihao{6}\fzbyks 傳“\CJKunderline{文王}”至“為周”。正義曰：襄四年\CJKunderwave{左傳}云：“\CJKunderline{文王}率殷之叛國以事紂。”是率諸侯共事紂也。貌雖事紂，內秉王心，佈德行威，有將王之意。而紂不能制，日益強大，今復克有黎國，迫近王圻，似有天助之力，故云“天已畢訖殷之王命”，言殷祚至此而畢，將欲化為周也。 \par}

格人元龜，罔敢知吉。\footnote{至人以人事觀殷，大龜以神靈考之，皆無知吉。}

{\noindent\zhuan\zihao{6}\fzbyks 傳“至人”至“知吉”。正義曰：“格”訓為至，“至人”謂至道之人，有所識解者也。至人以人事觀殷，大龜有神靈逆知來物，故“大龜以神靈考之”。二者皆無知殷有吉者，言必兇也。\CJKunderline{祖伊}未必問至人，親灼龜，但假之以為言耳。 \par}

非先王不相我後人，惟王淫戲用自絕。\footnote{非先祖不助子孫，以王淫過戲怠，用自絕于先王。相，息亮反。}故天棄我，不有康食。不虞天性，不迪率典。\footnote{以紂自絕于先王，故天亦棄之，宗廟不有安食于天下。而王不度知天性命所在，而所行不蹈循常法。言多罪。度，待洛反。}

{\noindent\zhuan\zihao{6}\fzbyks 傳“以紂”至“多罪”。正義曰：\CJKunderwave{禮記}稱“萬物本于天，人本于祖”，則天與先王俱是人君之本。紂既自絕于先王，亦自絕于天。上經言紂自絕先王，此言天棄紂，互明紂自絕，然後天與先王棄絕之。故傳申通其意，“以紂自絕先王，故天亦棄之”。“亦”者，亦先王，言先王與天俱棄之也。\CJKunderwave{孝經}言天子得萬國之歡心，以事其先王，然後祭則鬼享之。今紂既自絕于先王，先王不有安食于天下，言紂雖以天子之尊事宗廟，宗廟之神不得安食也。而王不度知天命所在，不知已之性命當盡也，而所行不蹈循常法，動悉違法，言多罪。 \par}

今我民罔弗欲喪，曰：‘天曷不降威？大命不摯。’今王其如台？”\footnote{摯，至也。民無不欲王之亡，言：“天何不下罪誅之？有大命宜王者，何以不至？”王之兇害，其如我所言。摯音至，本又作𡠗。}

{\noindent\zhuan\zihao{6}\fzbyks 傳“摯至也”至“所言”。正義曰：摯”、“至”同音，故“摯”為至也。“言天何不下罪誅之”，恨其久行虐政，欲得早殺之也。“有大命宜王者，何以不至”，向望大聖之君，欲令早伐紂也。“王之兇禍，其如我之所言”，以王不信，故審告之也。 \par}

王曰：“嗚呼！我生不有命在天？”\footnote{言我生有壽命在天，民之所言，豈能害我。遂惡之辭。}\CJKunderline{祖伊}反，曰：“嗚呼！乃罪多參在上，乃能責命于天？”\footnote{反，報紂也，言汝罪惡眾多，參列于上天，天誅罰汝，汝能責命于天，拒天誅乎？參，七南反，馬云：“參字累在上。”}殷之即喪，指乃功，不無戮于爾邦。”\footnote{言殷之就亡，指汝功事所致，汝不得無死戮于殷國，必將滅亡，立可待。}

\section{微子第十七}


殷既錯天命，\footnote{錯，亂也。錯，七各反，馬云：“廢也。”}\CJKunderline{微子}作誥父師、少師。\footnote{告二師而去紂。少，詩照反。}


{\noindent\zhuan\zihao{6}\fzbyks 傳“錯，亂也”。正義曰：交錯是渾亂之義，故為亂也。不指言紂惡而言“錯亂天命”者，天生烝民，立君以牧之，為君而無君道，是錯亂天命，為惡之大，故舉此以見惡之極耳。 \par}

{\noindent\shu\zihao{5}\fzkt “殷既”至“少師”。正義曰：殷紂既暴虐無道，錯亂天命，其兄\CJKunderline{微子}知紂必亡，以作言誥告父師\CJKunderline{箕子}、少師\CJKunderline{比干}。史敘其事而作此篇也。名曰\CJKunderwave{微子}而不言“作\CJKunderwave{微子}”者，已言“\CJKunderline{微子}作誥”，以可知而省文也。 \par}

微子\footnote{微，圻內國名。子，爵。為紂卿士，去無道。}

{\noindent\zhuan\zihao{6}\fzbyks 傳“微圻”至“無道”。正義曰：微國在圻內，先儒相傳為然。\CJKunderline{鄭玄}以為微與箕俱在圻內，孔雖不言箕，亦當在圻內也。\CJKunderline{王肅}云：“微，國名。子，爵。入為王卿士。”肅意蓋以微為圻外，故言“入”也。\CJKunderline{微子}名啟，\CJKunderwave{世家}作開，避漢景帝諱也。啟與其弟仲衍，皆是紂之同母庶兄，\CJKunderwave{史記}稱“微仲衍”。衍亦稱“微”者，\CJKunderline{微子}封微，以微為氏，故弟亦稱微，猶如春秋之世虞公之弟稱虞叔，祭公之弟稱祭叔。\CJKunderline{微子}若非大臣，則無假憂紂，亦不必須去，以此知其為卿士也。傳云“去無道”者，以“去”見其為卿士也。 \par}

\CJKunderline{微子}若曰：“父師、少師，\footnote{父師，太師，三公，\CJKunderline{箕子}也。少師，孤卿，\CJKunderline{比干}。\CJKunderline{微子}以紂距諫，知其必亡，順其事而言之。}殷其弗或亂正四方。\footnote{或，有也。言殷其不有治正四方之事，將必亡。治，直吏反。}我祖底遂陳于上，\footnote{言湯致遂其功，陳列于上世。}我用沈酗于酒，用亂敗厥德于下。\footnote{我，紂也。沈湎酗醟，敗亂湯德于後世。沈，徐直金反。酗，況具反，以酒為兇曰酗，\CJKunderwave{說文}作䣱，云：“酒醟。”湎，面善反。醟音詠，\CJKunderwave{說文}于命反，䣱酒也。}


{\noindent\zhuan\zihao{6}\fzbyks 傳“父師”至“言之”。正義曰：以\CJKunderwave{畢命}之篇王呼\CJKunderline{畢公}為“父師”，\CJKunderline{畢公}時為太師也。\CJKunderwave{周官}云：“太師、太傅、太保，茲惟三公。少師、少傅、少保曰三孤。”\CJKunderwave{家語}云：“\CJKunderline{比干}官則少師。”少師是\CJKunderline{比干}，知太師是\CJKunderline{箕子}也。遍檢書傳，不見\CJKunderline{箕子}之名，惟司馬彪注\CJKunderwave{莊子}云：“\CJKunderline{箕子}名胥餘。”不知出何書也。\CJKunderwave{周官}以少師為孤，此傳言“孤卿”者，孤亦卿也，\CJKunderwave{考工記}曰“外有九室，九卿朝焉”，是三孤六卿共為九卿也。\CJKunderline{比干}不言封爵，或本無爵，或有而不言也。\CJKunderwave{家語}云：“\CJKunderline{比干}是紂之親，則諸父。”知\CJKunderline{比干}是紂之諸父耳。\CJKunderline{箕子}則無文。\CJKunderwave{宋世家}云：“\CJKunderline{箕子}者，紂親戚也。”止言親戚，不知為父為兄也。\CJKunderline{鄭玄}、\CJKunderline{王肅}皆以\CJKunderline{箕子}為紂之諸父，服虔、杜預以為紂之庶兄，既無正文，各以意言之耳。\CJKunderline{微子}以紂距諫，知其必亡，心欲去之，故順其去事而言，呼二師以告之。 \par}

{\noindent\zhuan\zihao{6}\fzbyks 傳“或有”至“必亡”。正義曰：“或”者不定之辭，其事欲當然，則是有此事，故以“或”為有也。\CJKunderline{鄭玄}\CJKunderwave{論語注}亦云：“或之言有也，不有言無也。”天子，天下之主，所以治正四方，“言殷其不有治正四方之事”，言將必亡。 \par}

{\noindent\zhuan\zihao{6}\fzbyks 傳“我紂”至“後世”。正義曰：嗜酒亂德，是紂之行，故知“我”，我紂也。人以酒亂，若沈于水，故以耽酒為“沈”也。湎然是齊同之意，\CJKunderwave{詩}云：“天不湎爾以酒。”鄭云：“天不同汝顏色以酒。”是“湎”謂酒變面色，湎然齊同，無復平時之容也。\CJKunderwave{說文}云：“酗，醟也。”然則“酗”、“醟”一物，謂飲酒醉而發怒。經言亂敗其德，必有所屬，上言“我祖”指謂\CJKunderline{成湯}，知言“敗亂湯德于後世”也。上謂前世，故下為後世也。 \par}

殷罔不小大，好草竊姦宄。\footnote{草野竊盜，又為姦宄于內外。好，呼報反。宄音軌。}卿士師師非度，凡有辜罪，乃罔恆獲。\footnote{六卿典士相師效，為非法度，皆有辜罪，無秉常得中者。度如字。}小民方興，相為敵讎。\footnote{卿士既亂，而小人各起一方，共為敵讎。言不和同。讎，常周反。}今殷其淪喪，若涉大水，其無津涯。\footnote{淪，沒也。言殷將沒亡，如涉大水，無涯際，無所依就。淪音倫，徐力允反。喪，息浪反。涯，五皆反，又宜佳反。}殷遂喪，越至于今。”\footnote{言遂喪亡于是，至于今，到不待久。}

{\noindent\zhuan\zihao{6}\fzbyks 傳“六卿”至“中者”。正義曰：“士”訓事也，故“卿士”為“六卿典事”。“師師”言相師效為非法度之事也。止言“卿士”，以貴者尚爾，見賤者皆然。故\CJKunderline{王肅}云：“卿士以下，轉相師效為非法度之事也。”鄭云：“凡猶皆也。”傳意亦然，以“凡”為皆，言卿士以下在朝之臣，其所舉動皆有辜罪，無人能秉常行得中正者。 \par}

{\noindent\shu\zihao{5}\fzkt “\CJKunderline{微子}”至“于今”。正義曰：\CJKunderline{微子}將欲去殷，順其去事而言，曰“父師”、“少師”，呼二師與之言也。今殷國其將不復有治正四方之事，言其必滅亡也。昔我祖\CJKunderline{成湯}，致行其道，遂其功業，陳列于上世矣。今我紂惟用沈湎酗Ｅ１于酒，用是亂敗其祖之德于下。由紂亂敗之故，今日殷人無不小大皆好草竊姦宄。雖在朝卿士，相師師為非法度之事。朝廷之臣皆有辜罪，乃無有一人能秉常得中者。在外小人，方方各起，相與共為敵讎。荒亂如此，今殷其沒，亡若涉大水，其無津濟涯岸。殷遂喪亡，言不復久也。“此喪亡于是，至于今，到必不得更久也”。 \par}

曰：“父師、少師，我其發出狂，吾家耄遜于荒。\footnote{我念殷亡，發疾生狂，在家耄亂，故欲遯出于荒野。言愁悶。出，尺遂反。耄，字又作旄，莫報反，注同。遯，徒困反，徐徒頓反，一音都困反。}今爾無指，告予顛隮，若之何其？”\footnote{汝無指意告我殷邦顛隕隮墜，如之何其救之？隮，子細反，\CJKunderwave{玉篇}子兮反，\CJKunderwave{切韻}祖稽反。隕，于敏反。}


{\noindent\zhuan\zihao{6}\fzbyks 傳“我念”至“愁悶”。正義曰：狂生于心而出于外，故傳以“出狂”為“生狂”。應璩詩云“積念發狂痴”，此其事也。在家思念之深，精神益以耄亂。\CJKunderline{鄭玄}云：“耄，昏亂也。”在家不堪耄亂，故欲遯出于荒野，言愁悶之至。\CJKunderwave{詩}云：“駕言出遊，以寫我憂。”亦此意也。 \par}

{\noindent\zhuan\zihao{6}\fzbyks 傳“汝無”至“救之”。正義曰：“無指意告我者”，謂無指殷亡之事告我，言殷將隕墜，欲留我救之。“顛”謂從上而隕，“隮”謂墜于溝壑，皆滅亡之意也。昭十三年\CJKunderwave{左傳}曰：“小人老而無子，知隮于溝壑矣。”\CJKunderline{王肅}云：“隮，隮溝壑。”言此“隮”之義如\CJKunderwave{左傳}也。 \par}

{\noindent\shu\zihao{5}\fzkt “曰父師”至“何其”。正義曰：\CJKunderline{微子}既言紂亂，乃問身之所宜，止而復言，故別加一“曰父師少師”，更呼而告之也。“我念殷亡之故，其心發疾生狂，吾在家心內耄亂，欲遜遯出于荒野。今汝父師少師無指滅亡之意告我云，殷邦其隕墜，則當如之何其救之乎？”恐其留己共救之也。 \par}

父師若曰：“王子，\footnote{\CJKunderline{比干}不見，明心同，省文。\CJKunderline{微子}\CJKunderline{帝乙}元子，故曰王子。見，賢遍反。省，所景反。}天毒降災荒殷邦，方興沈酗于酒，\footnote{天生紂為亂，是天毒下災，四方化紂沈湎，不可如何。}乃罔畏畏，咈其耇長舊有位人。\footnote{言起沈湎，上不畏天災，下不畏賢人。違戾耇老之長致仕之賢，不用其教，法紂故。咈，扶勿反。耇，工口反。長，丁丈反，注同。}


{\noindent\zhuan\zihao{6}\fzbyks 傳“\CJKunderline{比干}”至“王子”。正義曰：諮二人而一人答，“明心同，省文”也。鄭云：“少師不答，志在必死。”然則\CJKunderline{箕子}本意豈必求生乎？身若求生，何以不去？既“不顧行遁”，明期于必死，但紂自不殺之耳。若\CJKunderline{比干}意異，\CJKunderline{箕子}則別有答，安得默而不言？孔解“心同”是也。“\CJKunderline{微子}\CJKunderline{帝乙}元子”，\CJKunderwave{微子之命}有其文也。父師言\CJKunderline{微子}為“王子”，則父師非王子矣，鄭、王等以為紂之諸父當是實也。 \par}

{\noindent\zhuan\zihao{6}\fzbyks 傳“天生”至“如何”。正義曰：“荒殷邦”者，乃是紂也，而云“天毒降災”，故言“天生紂為亂”，本之于天，天毒下災也。以\CJKunderline{微子}云“若之何”，此答彼意，故言“四方化紂沈湎，不可如何”。 \par}

{\noindent\zhuan\zihao{6}\fzbyks 傳“言起”至“紂故”。正義曰：文在“方興沈酗”之下，則此無所畏畏者，謂當時四方之民也。民所當畏，惟畏天與人耳，故知二畏者，上不畏天，下不畏賢人。違戾耇長與舊有位人，即是不畏賢人，故不用其教，紂無所畏，此民無所畏，謂法紂故也。 \par}

今殷民乃攘竊神祇之犧牷牲用，以容將食，無災。\footnote{自來而取曰攘。色純曰犧。體完曰牷。牛羊豕曰牲。器實曰用。盜天地宗廟牲用，相容行食之，無災罪之者。言政亂。攘，如羊反，因來而取曰攘。竊，馬云：“往盜曰竊。”神祇，天曰神，地曰祇。犧，許宜反。牷音全。}降監殷民，用乂讎斂，召敵讎不怠。\footnote{下視殷民，所用治者，皆重賦傷民、斂聚怨讎之道，而又亟行暴虐，自召敵讎不解怠。讎如字，下同。徐云：“鄭音疇。”馬本作稠，云：“數也。”豔，力檢反；馬、鄭力豔反，謂賦斂也；徐云：“鄭力劍反。”治，直吏反。亟，欺忌反，數也；又紀力反；本又作極，如字，至也。解，佳賣反。}罪合于一，多瘠罔詔。\footnote{言殷民上下有罪，皆合于一法紂，故使民多瘠病，而無詔救之者。瘠，在益反。}商今其有災，我興受其敗。\footnote{災滅在近，我起受其敗，言宗室大臣義不忍去。}


{\noindent\zhuan\zihao{6}\fzbyks 傳“自來”至“政亂”。正義曰：“攘”、“竊”同文，則“攘”是竊類。\CJKunderwave{釋詁}云：“攘，因也。”是因其自來而取之名“攘”也。\CJKunderwave{說文}云：“犧，宗廟牲也。”\CJKunderwave{曲禮}云：“天子以犧牛。”天子祭牲必用純色，故知“色純曰犧”也。\CJKunderwave{周禮}：“牧人掌牧六牲，以供祭祀之牲牷。”以“牷”為言，必是體全具也，故“體完曰牷”。經傳多言“三牲”，知“牲”是牛羊豕也。以“犧”、“牷”、“牲”三者既為俎實，則“用”者簠簋之實，謂黍稷稻粱，故云“器實曰用”，謂粢盛也。\CJKunderwave{禮}“天曰神，地曰祗”，舉天地則人鬼在其間矣，故總云“盜天地宗廟牲用”也。訓“將”為行，“相容行食之”謂所司相通容，使盜者得行盜而食之。大祭祀之物，物之重者，盜而無罪，言政亂甚也。漢魏以來著律皆云：“敢盜郊祀宗廟之物，無多少皆死。”為特重故也。 \par}

{\noindent\zhuan\zihao{6}\fzbyks 傳“下視”至“懈怠”。正義曰：\CJKunderline{箕子}身為三公，下觀世俗，故云“下視殷民”。“所用治者”謂卿士已下是治民之官也。以紂暴虐，務稱上旨，“皆重賦傷民”。民既傷矣，則以上為讎，\CJKunderwave{泰誓}所謂“虐我則讎”是也。重斂民財，乃是“聚斂怨讎之道”。既為重斂，而又亟行暴虐。亟，急也。急行暴虐，欲以威民，乃是“自召敵讎”。勤行虐政，是“不懈怠”也。 \par}

商其淪喪，我罔為臣僕。詔王子出迪。\footnote{商其沒亡，我二人無所為臣僕，欲以死諫紂。我教王子出，合于道。臣僕，一本無臣字。}我舊云刻子，王子弗出，我乃顛隮。\footnote{刻，病也。或曰，刻子即\CJKunderline{箕子}也。我久知子賢，言于\CJKunderline{帝乙}。病立子，\CJKunderline{帝乙}不肯。病子不得立，則宜為殷後者子。今若不出逃難，我殷家宗廟乃隕墜無主。舊云，馬云：“言也。”刻音克，馬云：“侵刻也。”難，乃旦反。}自靖。人自獻于先王，\footnote{各自謀行其志，人人自獻達于先王，以不失道。靖，馬本作清，謂潔也。}我不顧行遁。”\footnote{言將與紂俱死，所執各異，皆歸于仁，明君子之道，出處語默非一途。顧音故，徐音鼓。}

{\noindent\zhuan\zihao{6}\fzbyks 傳“商其”至“于道”。正義曰：“有災”與“淪喪”一事，而重出文者，上言“商今其有災，我興受其敗”，逆言災雖未至，至則己必受禍；此言“商其淪喪，我罔為臣僕”，豫言殷滅之後，言己不事異姓，辭有二意，故重出其文。我無所為臣僕，言不能與人為臣僕，必欲以死諫紂。但\CJKunderline{箕子}之諫，值紂怒不甚，故得不死耳。“我教王子出，合于道”，保全身命，終為殷後，使宗廟有主，享祀不絕，是合其道也。 \par}

{\noindent\zhuan\zihao{6}\fzbyks 傳“刻病”至“無主”。正義曰：“刻”者，傷害之義，故為病也。\CJKunderwave{呂氏春秋·仲冬紀}云：“紂之母生\CJKunderline{微子}啟與仲衍，其時猶尚為妾，改而為妻後生紂。紂之父欲立\CJKunderline{微子}啟為太子，太史據法而爭，曰：‘有妻之子，不可立妾之子。’故立紂為後。”于時\CJKunderline{箕子}蓋謂請立啟而\CJKunderline{帝乙}不聽，今追恨其事，我久知子賢，言于\CJKunderline{帝乙}，欲立子為太子，而\CJKunderline{帝乙}不肯，我病子不得立，則宜為殷後。 \par}

{\noindent\zhuan\zihao{6}\fzbyks 傳“言將”至“一途”。正義曰：不肯遁以求生，“言將與紂俱死”也。或去或留，所執各異，皆歸于仁。\CJKunderline{孔子}稱“殷有三仁焉”，是“皆歸于仁”也。\CJKunderwave{易·繫辭}曰：“君子之道，或出或處，或默或語。”是“非一途”也。何晏云：“仁者愛人，三人行異而同稱仁者，以其俱在憂亂寧民。” \par}

{\noindent\shu\zihao{5}\fzkt “父師”至“行遁”。正義曰：父師亦順其事而報\CJKunderline{微子}曰：“王子，今天酷毒下災，生此昏虐之君，以荒亂殷之邦國。紂既沈湎，四方化之，皆起而沈湎酗醟于酒，不可如何。小人皆自放恣，乃無所。上不畏天災，下不畏賢人，違戾其耇老之長與舊有爵位致仕之賢人。今殷民乃攘竊祭祀神祗之犧牷牲用，以相通容，行取食之，無災罪之者。”盜天地大祀之物用而不得罪，言政亂甚也。“我又下視殷民，所用為治者，皆讎怨斂聚之道”也。言重賦傷民，民以在上為讎，重賦乃是斂讎也。“既為重賦，又急行暴虐，此所以益招民怨，是乃自召敵讎不懈怠也。上下各有罪，合于一紂之身”。言紂化之使然也。“故使民多瘠病，而無詔救之者。商今其有滅亡之災，我起而受其敗。商其沒亡喪滅，我無所為人臣僕”。言不可別事他人，必欲諫取死也。“我教王子出奔于外，是道也。我久雲子賢，言于\CJKunderline{帝乙}，欲立子，不肯。我乃病傷子不得立為王，則宜終為殷後。若王子不出，則我殷家宗廟乃隕墜無主”。既勸之出，即與之別云：“各自謀行其志，人人各自獻達于先王，我不顧念行遁之事。”明期與紂俱死。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
