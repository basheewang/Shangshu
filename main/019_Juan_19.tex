%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十九}


\section{康王之誥第二十五（顧命下）}


康王既屍天子，\footnote{屍，主也，主天子之正號。○馬本此句上更有“成王崩”三字。}遂誥諸侯，作\CJKunderwave{康王之誥}。\footnote{既受顧命，群臣陳戒，遂報誥之。因事曰遂。}

康王之誥\footnote{求諸侯之見匡弼。}

{\noindent\shu\zihao{5}\fzkt “康王既”至“之誥”。正義曰：康王既受顧命，主天子之位，群臣進戒於王，王遂報誥諸侯。史敘其事，作\CJKunderwave{康王之誥}。伏生以此篇合於\CJKunderwave{顧命}，共為一篇，後人知其不可，分而為二。馬、鄭、王本此篇自“高祖寡命”已上內於\CJKunderwave{顧命}之篇，“王若曰”已下始為\CJKunderwave{康王之誥}，諸侯告王，王報誥諸侯，而使告報異篇，失其義也。 \par}

王出，在應門之內，\footnote{出畢門，立應門內之中庭，南面。}太保率西方諸侯，入應門左，畢公率東方諸侯，入應門右，\footnote{二公為二伯，各率其所掌諸侯，隨其方為位，皆北面。}皆布乘黃朱。\footnote{諸侯皆陳四黃馬朱鬛以為庭實。○乘音繩證反。鬛，力輒反。}


{\noindent\zhuan\zihao{6}\fzbyks 傳“出畢”至“南面”。正義曰：出在門內，不言“王坐”，諸侯既拜，王即答拜，復不言“興”，知立庭中南面也。 \par}

{\noindent\zhuan\zihao{6}\fzbyks 傳“二公”至“北面”。正義曰：二公率領諸侯，知其“為二伯，各率其所掌諸侯”。\CJKunderwave{曲禮}所謂“職方”者，此之義也。王肅云：“畢公代周公為東伯，故率東方諸侯。”然則畢公是太師也。當太師之名，在太保之上，此先言太保者，於時太保領冢宰，相王室，任重，故先言西方。若使東伯任重，亦當先言東方。北面，以東為右，西為左，入左入右隨其方為位。嫌東西相向，故云“皆北面”，將拜王，明北面也。 \par}

{\noindent\zhuan\zihao{6}\fzbyks 傳“諸侯”至“庭實”。正義曰：諸侯朝見天子，必獻國之所有，以表忠敬之心，故“諸侯皆陳四黃馬朱鬛以為庭實”，言實之於王庭也。四馬曰“乘”，言“乘黃”正是馬色黃矣。“黃”下言“朱”，“朱”非馬色。定十年\CJKunderwave{左傳}云：“宋公子地有白馬四，公嬖向魋，魋欲之。公取而朱其尾、鬛以與之。”是古人貴朱鬛。知“朱”者，朱其尾、鬛也。於時諸侯其數必眾，眾國皆陳四馬，則非王庭所容。諸侯各有所獻，必當少陳之也。案\CJKunderwave{周禮·小行人}云：“合六幣，圭以馬，璋以皮，璧以帛，琮以錦，琥以繡，璜以黼。此六物者，以和諸侯之好。”\CJKunderline{鄭玄}云：“六幣所以享也，五等諸侯享天子用壁，享後用琮。用圭璋者，二王之後也。”如鄭彼言，則諸侯之享天子，惟二王之後用馬。此雲皆陳馬者，下雲“奉圭兼幣”，幣即馬是也，圭是文馬之物。鄭云：“此幣圭以馬，蓋舉王者之後以言耳。諸侯當璧以帛，亦有庭實。”然則此陳馬者是二王之後享王物也。獨取此物以總表諸侯之意，故云諸侯皆陳馬也。圭亦享王之物，下言“奉圭”，此不陳圭者，圭奉以文命，不陳之也。案\CJKunderwave{覲禮}諸侯享天子“馬卓上，九馬隨之”。此用乘黃者，因喪禮而行朝，故略之。 \par}

賓稱奉圭兼幣，曰：“一二臣衛，敢執壤奠。”\footnote{賓，諸侯也。舉奉圭兼幣之辭，言“一二”，見非一也。為蕃衛，故曰“臣衛”。來朝而遇國喪，遂因見新王，敢執壤地所出而奠贄也。○壤，如丈反。見，賢遍反，下同。蕃，方袁反。朝，直遙反。喪，息浪反。贄音至。}皆再拜稽首。王義嗣德，答拜。\footnote{諸侯拜送幣而首至地，盡禮也。康王以義繼先人明德，答其拜，受其幣。○盡，子忍反。}

{\noindent\zhuan\zihao{6}\fzbyks 傳“賓諸”至“奠贄”。正義曰：天子於諸侯有不純臣之義，故以諸侯為賓。“稱”訓舉也。“舉奉圭兼幣之辭”，以圭幣奉王而為之作辭。辭出一人之口而言“一二”者，見諸侯同為此意，意非一人也。\CJKunderline{鄭玄}雲“釋辭者一人，其餘奠幣，拜者稽首而已”是也。言“衛”者，諸侯之在四方，皆為天子蕃衛，故曰“臣衛”。此時成王始崩，即得有諸侯在京師者，來朝而遇國喪，遂因見新王也。諸侯享天子，其物甚眾，非徒圭馬而已。皆是土地所有，故云“敢執壤地所出而奠贄”也。然“舉奉圭兼幣”，乃是享禮。凡享禮，則每一國事畢，乃更餘國復入，其朝則侯氏總入。故\CJKunderline{鄭玄}注\CJKunderwave{曲禮}云：“春“受贄於朝，受享於廟”，是朝與享別。此既諸侯總入而得有庭實享禮者，以新朝嗣王，因行享禮，故鄭注云：“朝兼享禮也，與常禮不同。” \par}

{\noindent\zhuan\zihao{6}\fzbyks 傳“諸侯”至“其幣”。正義曰：\CJKunderwave{周禮·太祝}“辨九拜，一曰稽首”，施之於極尊，故為“盡禮”也。“義嗣德”三字，史言王答拜之意也。康王先是太子，以義繼先人明德，今為天子，無所嫌，故答其拜，受其幣，自許與諸侯為主也。 \par}

{\noindent\shu\zihao{5}\fzkt “王出”至“答拜”。正義曰：此敘諸侯見新王之事。王出畢門，在應門之內，立於中庭。太保召公為西伯，率西方諸侯，入應門左，立於門內之西廂也。太師畢公為東伯，率東方諸侯，入應門右，立於門內之東廂也。諸侯皆布陳一乘四匹之黃馬朱鬛，以為見新王之庭實。諸侯為王之賓，實共使一人少前進，舉奉圭兼幣之辭，言曰：“一二天子之臣，在外為蕃衛者，敢執土壤所有奠之於庭。”既為此言，乃皆再拜稽首，用盡禮致敬，以正王為天子也。康王先為太子，以義嗣先人明德，不以在喪為嫌，答諸侯之拜，以示受其圭幣，與之為主也。 \par}

太保暨芮伯咸進，相揖，皆再拜稽首，\footnote{冢宰與司徒皆共群臣諸侯並進陳戒。不言諸侯，以內見外。}曰：“敢敬告天子，皇天改大邦殷之命，\footnote{大天改大國殷之王命，謂誅紂也。}惟周文武，誕受羑若，克恤西土。\footnote{言文武大受天道而順之，能憂我西土之民。本其所起。○羑，羊久反，馬云：“道也。”}惟新陟王，畢協賞罰，戡定厥功，用敷遺後人休。\footnote{惟周家新升王位，當盡和天下賞罰，能定其功，用布遺後人之美。言施及子孫無窮。○戡音堪。遺，唯季反，注及下同。施，以豉反。}今王敬之哉！\footnote{敬天道，務崇先人之美。}張皇六師，無壞我高祖寡命。”\footnote{言當張大六師之眾，無壞我高德之祖寡有之教命。○壞音怪。}


{\noindent\zhuan\zihao{6}\fzbyks 傳“冢宰”至“見外”。正義曰：召公為冢宰，芮伯為司徒，司徒位次冢宰，故言“太保與芮伯咸進”。芮伯已下，共告群臣諸侯並皆進也。“相揖”者，揖之使俱進也。大保揖群臣，群臣又報揖太保，故言“相揖”。動足然後相揖，故“相揖”之文在“咸進”之下。 \par}

{\noindent\zhuan\zihao{6}\fzbyks 傳“言文”至“所起”。正義曰：“羑”聲近猷，故訓之為道。王肅云：“羑，道也。”文武所憂，非憂西土而已，特言“能憂西土之民”，本其初起於西土故也。 \par}

{\noindent\zhuan\zihao{6}\fzbyks 傳“言當”至“教命”。正義曰：“皇”訓大也。國之大事，在於強兵，故令張大六師之眾。“高德之祖”，謂文王也。王肅云：“美文王少有及之，故曰‘寡有’也。” \par}

{\noindent\shu\zihao{5}\fzkt “太保”至“寡命”。正義曰：太保召公與司徒芮伯皆共諸侯並進，相顧而揖，乃並再拜稽首，起而言曰：“敢告天子，大天改大國殷之王命，誅殺殷紂。惟周家文王、武王大受天道而順之，能憂我西土之民，以此王有天下。惟我周家新升王位，當盡和天下賞罰，戡定其為王之功用，布遺後人之美，將使施及子孫，無有窮盡之期。今王新即王位，其敬之哉！當張大我之六師，令國常強盛，無令傾壞我高祖寡有之命。”戒王使繼先王之業也。 \par}

王若曰：“庶邦侯、甸、男、衛，\footnote{順其戒而告之，不言群臣，以外見內。○馬本從此以下為\CJKunderwave{康王之誥}，又云：“與\CJKunderwave{顧命}差異。敘歐陽、大小夏侯同為\CJKunderwave{顧命}。”}惟予一人釗報誥。\footnote{報其戒。}昔君文武丕平富，不務咎，\footnote{言先君文武道大，政化平美，不務咎惡。}厎至齊\footnote{馬讀絕句。}信，用昭明於天下。\footnote{致行至中信之道，用顯明於天下。言聖德治。○厎，之履反。}則亦有熊羆之士，不二心之臣，保乂王家。\footnote{言文武既聖，則亦有勇猛如熊羆之士，忠一不二心之臣，共安治王家。○熊音雄。羆，彼皮反。}用端命於上帝，皇天用訓厥道，付畀四方。\footnote{君聖臣良，用受端直之命於上天。大天用順其道，付與四方之國，王天下。○畀，必利反，徐甫至反。王，於況反。}乃命建侯樹屏，在我後之人。\footnote{言文武乃施政令，立諸侯，樹以為蕃屏，傳王業在我後之人。謂子孫。}今予一二伯父，尚胥暨顧，綏爾先公之臣，服於先王。\footnote{天子稱同姓諸侯曰伯父。言今我一二伯父，庶幾相與顧念文武之道，安汝先公之臣，服於先王而法循之。}雖爾身在外，乃心罔不在王室，\footnote{言雖汝身在外士之為諸侯，汝心常當忠篤，無不在王室。“熊羆之士”，勵朝臣，此督諸侯。○督，丁木反。}用奉恤厥若，無遺鞠子羞。”\footnote{當各用心奉憂其所行順道，無自荒怠，遺我稚子之羞辱。稚子，康王自謂也。○鞠，居六反。}


{\noindent\zhuan\zihao{6}\fzbyks 傳“順其”至“見內”。正義曰：群臣戒王使勤，王又戒之使輔己，是順其事而告之也。上文太保、芮伯進言，不言諸侯，以內見外。此王告庶邦，不言朝臣，以外見內，欲令互相備也。周制六服，此惟四服，不言採、要者，略舉其事。猶\CJKunderwave{武成}雲“甸、侯、衛，駿奔走”，亦略舉之矣。“予一人釗”。正義曰：\CJKunderwave{禮}天子自稱予一人，不言名。此王自稱名者，新即王位，謙也。 \par}

{\noindent\zhuan\zihao{6}\fzbyks 傳“言先”至“咎惡”。正義曰：孔以“富”為美，故云“政化平美”。不務咎惡於人，言哀矜下民，不用刑罰之。王肅雲“文武道大，天下以平，萬民以富”是也。 \par}

{\noindent\zhuan\zihao{6}\fzbyks 傳“致行”至“德洽”。正義曰：孔以“齊”為中，致行中正誠信之道。王肅云：“立大中之道也。” \par}

{\noindent\zhuan\zihao{6}\fzbyks 傳“天子”至“循之”。正義曰：\CJKunderwave{覲禮}言天子呼諸侯之禮云：“同姓大國則曰伯父，其異姓則曰伯舅，同姓小邦則曰叔父，其異姓則曰叔舅。”計此時諸侯多矣，獨雲“伯父”，舉同姓大國言之也。諸侯先公以臣道服於先王，其事有法，故令安汝先公之用臣，服於先王，以臣之道而法循之。 \par}

{\noindent\zhuan\zihao{6}\fzbyks 傳“言雖”至“諸侯”。正義曰：王之此誥，並誥群臣諸侯，但互相發見，其言不備。言先王有熊羆之士，勵朝臣使用力如先世之臣也。此言汝身在外土，心念王室，督諸侯使然。 \par}

{\noindent\shu\zihao{5}\fzkt “王若”至“子羞”。正義曰：群臣諸侯既進戒王，王順其戒呼而告之曰：“眾邦在侯、甸、男、衛諸服內之國君，惟我一人釗報誥卿士群公。昔先君文王、武王其道甚大，政化平美，專以美道教化，不務咎惡於人，致行至美中正誠信之道，用是顯明於天下”。言聖道博洽也。“文武既聖，時臣亦賢，則亦有如熊如羆之勇士，不二心之忠臣，共安治王家。以君聖臣良之故，用能受端直之命於上天。大天用順其道，付與四方之國，使文武受此諸國，王有天下。”言文武得賢臣之力也。“文武以得臣力之故，乃施政令，封立賢臣為諸侯者，樹之以為蕃屏，令屏衛在我後之人”。先王所立諸侯，即今諸侯之祖，故舉先世之事以告今之諸侯。“今我一二伯父，庶幾相與顧念文武之道，安汝先公之用臣，服於先王之道而法循之，亦當以忠誠輔我天子。雖汝身在外土為國君，汝心常當無有不在王室，當各用心奉憂其所行順道，無自荒怠，以遺我稚子之羞辱”。“稚子”，康王自謂。戒令匡弼己也。 \par}

群公既皆聽命，相揖趨出。\footnote{已聽誥命，趨出罷退，諸侯歸國，朝臣就次。}王釋冕，反喪服。\footnote{脫去黼冕，反服喪服，居倚盧。○去，羌呂反。}

{\noindent\shu\zihao{5}\fzkt “群公”至“喪服”。正義曰：“群公”總謂朝臣與諸侯也。\CJKunderline{鄭玄}云：“群公主為諸侯與王之三公，諸臣亦在焉。王釋冕，反喪服，朝臣諸侯亦反喪服。\CJKunderwave{禮·喪服}篇臣為君，諸侯為天子，皆斬衰。” \par}

\section{畢命第二十六【偽】}


康王命作冊畢，\footnote{命為冊書，以命畢公。}分居里，成周郊，\footnote{分別民之居里，異其善惡。成定東周郊境，使有保護。○別，彼列反。}作\CJKunderwave{畢命}。

畢命\footnote{言畢公見命之書。}


{\noindent\zhuan\zihao{6}\fzbyks 傳“命為”至“畢公”。正義曰：\CJKunderwave{周禮·內史}云：“凡命諸侯及孤卿大夫，則策命之。”此雲“命作冊”者，命內史為冊書以命畢公，故云以冊命畢公。 \par}

{\noindent\zhuan\zihao{6}\fzbyks 傳“分別”至“保護”。正義曰：殷之頑民，遷居此邑，歷世化之，已得純善，恐其變改，故更命畢公分別民之居里，異其善惡。即經所云“旌別淑慝，表厥宅裡，彰善癉惡，樹之風聲”，“殊厥井疆，俾克畏慕”皆是也。“分”者令其善惡分別，使惡者慕善，非分別其處，使之異居也。此邑本名成周，欲以成就周道。民不純善，則是未成，故命畢公教之。“成定東周郊境”，即經“申畫郊圻，慎固封守”，是其使有保護。 \par}

{\noindent\shu\zihao{5}\fzkt “康王”至“畢命”。正義曰：康王命史官作冊書命畢公，使畢公分別民之居里，令善惡有異。於成周之邑，成定東周之郊境。史敘其事，作\CJKunderwave{畢命}。 \par}

惟十有二年，六月庚午朏，\footnote{康王即位十二年六月三日庚午。○朏，普忽反，徐芳尾反，又芳憒反。}越三日壬申，王朝步自宗周，至於豐。\footnote{於朏三日壬申，王朝行自宗周，至於豐。宗周，鎬京。豐，文王所都。○朝，直遙反。鎬，戶老反。}以成周之眾，命畢公保釐東郊。\footnote{用成周之民眾，命畢公使安理治正成周東郊，令得所。○釐，力之反。治，直吏反，一本作“治政”，則依字讀。令，力呈反。}


{\noindent\zhuan\zihao{6}\fzbyks 傳“康王”至“庚午”。正義曰：漢初不得此篇，有偽作其書以代之者。\CJKunderwave{漢書·律曆志}云：“康王十二年六月戊辰朔，三日庚午，故\CJKunderwave{畢命豐刑}曰‘惟十有二年六月庚午朏，王命作策書\CJKunderwave{豐刑}’。”此偽作者傳聞舊語，得其年月，不得以下之辭，妄言作\CJKunderwave{豐刑}耳，亦不知\CJKunderwave{豐刑}之言何所道也。\CJKunderline{鄭玄}云：“今其逸篇有冊命霍侯之事，不同與此序相應，非也。”\CJKunderline{鄭玄}所見又似異於\CJKunderwave{豐刑}，皆妄作也。\CJKunderwave{說文}云：“朏，月未盛之明也。”此日未有事而記此“庚午朏”者，為下言壬申張本，猶如記朔望與生魄死魄然也。 \par}

{\noindent\shu\zihao{5}\fzkt “惟十”至“東郊”。正義曰：惟康王即位十有二年六月三日庚午，月光朏然而明也。於朏後三日壬申，王早朝行從宗周鎬京，至於豐邑，就文王之廟。以成周之民眾命太師畢公，使安理東郊之民，令得其所。 \par}

王若曰：“嗚呼！父師，惟文王、武王，敷大德於天下，用克受殷命。\footnote{王順其事嘆告畢公代，周公為大師，為東伯，命之代君陳。言文武布大德於天下，故天佑之，用能受殷之王命。○大音泰。}惟周公左右先王，綏定厥家。\footnote{言周公助先王安定其家。}毖殷頑民，遷於洛邑，密邇王室，式化厥訓。\footnote{慎殷頑民，恐其叛亂，故徙於洛邑，密近王室，用化其教。○毖音秘。近如字，又附近之近。}既歷三紀，世變風移，四方無虞，予一人以寧。\footnote{言殷民遷周已經三紀，世代民易，頑者漸化，四方無可度之事，我天子用安矣。十二年曰紀。父子曰世。○度，待洛反，舊作待路反。}道有升降，政由俗革，不臧厥臧，民罔攸勸。\footnote{天道有上下交接之義，政教有用俗改更之理。民之俗善，以善養之。俗有不善，以法御之。若乃不善其善，則民無所勸慕。○上，時掌反。更，古衡反。}


{\noindent\zhuan\zihao{6}\fzbyks 傳“王順”至“王命”。正義曰：畢公代周公為太師，故王呼為“父師”，率東方諸侯，是為“東伯”也。蓋君陳卒，命之使代君陳也。 \par}

{\noindent\zhuan\zihao{6}\fzbyks 傳“言周”至“其家”。正義曰：\CJKunderwave{釋詁}云：“左、右，助也。”言周公助先王安定其家。伐殷之時，周公已有其功，復能遷殷頑民，言其功之多也。 \par}

{\noindent\zhuan\zihao{6}\fzbyks 傳“言殷”至“曰世”。正義曰：周公以攝政七年營成周，成王元年遷殷頑民，成王在位之年雖未知，其實當在三十左右，至今應三十六年，是殷民遷周已歷三紀。十二年者，天之大數。歲星、太歲皆十二年而一周天，故“十二年曰紀”。父子易人為世。\CJKunderwave{大禹謨}云：“賞延於世。”謂緣父及子也。 \par}

{\noindent\zhuan\zihao{6}\fzbyks 傳“天道”至“勸慕”。正義曰：天氣下降，地氣上騰，而有寒暑生焉。刑新國用輕典，刑亂國用重典，輕重隨俗而有寬猛異焉。天道有上下交接之義，故寒暑易節。政教有用俗改更之理，故寬猛相濟。天道有寒暑遞來，政教以寬猛相濟。民之風俗，善惡無常，或善變為惡，或惡變為善，不可以其既善，謂善必不變。民之俗善，須以善養之，令善遂不變。人之俗有不善，當以善法御之，使變而為善。若乃不善其善，則下民無所勸慕。民無所慕，則變為惡矣。殷民今雖已善，更當以善教之。欲以屈畢公之意。 \par}

惟公懋德，克勤小物，弼亮四世，正色率下，罔不祗師言。\footnote{言公勉行德，能勤小物，輔佐文、武、成、康，四世為公卿，正色率下，下人無不敬仰師法。○懋音茂。}嘉績多於先王，予小子垂拱仰成。”\footnote{公之善功多大先人之美。我小子為王，垂拱仰公成理。言其上顯父兄，下施子孫。○拱，九勇反。仰如字，徐五亮反。}

{\noindent\zhuan\zihao{6}\fzbyks 傳“言公”至“師法”。正義曰：“小物”猶小事也，能勤小事，則大事必能勤矣，故舉能勤小事以為畢公之善。\CJKunderwave{釋詁}云：“亮，佐也。”\CJKunderwave{晉語}說文王之事云，“詢於八虞，訪於辛、尹，重之以周、召、畢、榮”，則畢公於文王之世已為大臣，是“輔佐文、武、成、康四世為公卿”也。“正色”謂嚴其顏色，不惰慢，不阿諂。以此率下，下民無不敬仰師法之。 \par}

{\noindent\zhuan\zihao{6}\fzbyks 傳“公之”至“子孫”。正義曰：先王之功，無由可及。言公之善功多大先人之美，方欲委之以事，盛言之，重其功美矣。 \par}

{\noindent\shu\zihao{5}\fzkt “王若”至“仰成”。正義曰：康王順其事嘆而呼畢公曰：“嗚呼！父師，惟文王、武王布大德於天下，用此能受殷之王命，代殷為天子。惟周公佐助先王，安定其家。慎彼殷之頑民，恐其或有叛逆，故遷於洛邑，令之北近王室，用使化其教訓。自爾已來，既歷三紀，人世既變，風俗亦移，四方無可度之事，我天子一人用是而得安寧。但天道有上下交接之義，政教有用俗改更之理。今日雖善，或變為惡，若不善其善，則民無所勸慕。更須選賢教之，舉善勸之，宜此任者，莫先於公。惟公勉力行德，能勤小事，輔佐四世，正色率下，無有不敬仰師法公言者。公之善功多於先王，我小子垂衣拱手，仰公成理。”將欲任之，故盛稱其德也。 \par}

王曰：“嗚呼！父師，今予祗命公以周公之事，往哉！\footnote{今我敬命公以周公所為之事，往為之哉！言非周公所為，不敢枉公往治。○治，直吏反。}旌別淑慝，表厥宅裡，彰善癉惡，樹之風聲。\footnote{言當識別頑民之善惡，表異其居里，明其為善，病其為惡，立其善風，揚其善聲。○別音彼列反。癉音丁但反。}弗率訓典，殊厥井疆，俾克畏慕。\footnote{其不循教道之常，則殊其井居田界，使能畏為惡之禍，慕為善之福，所以沮勸。○俾，必爾反。沮，辭汝反，又慈呂反。}申畫郊圻，慎固封守，以康四海。\footnote{郊圻雖舊所規畫，當重分明之。又當謹慎堅固封疆之守備，以安四海。京圻安，則四海安矣。○守，徐始救反。重，直用反。}政貴有恆，辭尚體要，不惟好異。\footnote{政以仁義為常，辭以理實為要，故貴尚之。若異於先王，君子所不好。○好，呼報反。}商俗靡靡，利口惟賢，餘風未殄，公其念哉！\footnote{紂以靡靡利口為賢，覆亡國家。今殷民利口餘風未絕，公其念絕之。○覆，芳服反。}


{\noindent\zhuan\zihao{6}\fzbyks 傳“言當”至“善聲”。正義曰：旌旗所以表識貴賤，故傳以“旌”為識。“淑”，善也。“慝”，惡也。言當識別頑民之善，惡知其善者，表異其所居之裡，若今孝子、順孫、義夫、節婦，表其門閭者也。表其善者，則惡者自見。明其為善，當褒賞之。病其為惡，當罪罰之。其有善人，立其善風，令邑里使放效之；揚其善聲，告之疏遠，使聞知之。 \par}

{\noindent\zhuan\zihao{6}\fzbyks 傳“其不”至“沮勸”。正義曰：\CJKunderwave{孟子}云，“方里為井，井九百畝”，使民“死徙無出鄉，鄉田同井，出入相友，守望相助，疾病相扶持，則百姓親睦”。然則先王制之為井田也，欲使民相親愛，生相佐助，死相殯葬。不循道教之常者，其人不可親近，與善民雜居，或染善為惡，故殊其井田居界，令民不與來往。猶今下民有大罪過不肯服者，則擯出族黨之外，吉凶不與交通，此之義也。亦既殊其井田，必當思自改悔，使其能畏為惡之禍，慕為善之福，所以沮止為惡者，勸勉為善者。 \par}

{\noindent\zhuan\zihao{6}\fzbyks 傳“郊圻”至“安矣”。正義曰：“郊圻”謂邑之境界。境界雖舊有規畫，而年世久遠，或相侵奪，當重分明畫之，以防後相侵犯。雖舉邑之郊境為言，其民田疆畔亦令更重畫之，不然何以得“殊其井疆”也？王城之立，四郊以為京師屏障，預備不虞，又當謹慎牢固封疆之守備，以安四海之內。此是王之近郊，牢設守備，惟可以安京師耳。而云“安四海”者，京師安，則四海安矣。 \par}

{\noindent\zhuan\zihao{6}\fzbyks 傳“紂以”至“絕之”。正義曰：韓宣子稱，紂使師延作靡靡之樂。“靡靡”者，相隨順之意。紂之為人，拒諫飾非，惡聞其短，惟以靡靡相隨順、利口捷給、能隨從上意者以之為賢。商人效之，遂成風俗，由此所以覆亡國家。殷民利口餘風，至今不絕，公其念絕之。欲令其變惡俗也。 \par}

{\noindent\shu\zihao{5}\fzkt “王曰”至“念哉”。正義曰：王更嘆而呼畢公曰：“嗚呼！父師，今日我敬命公以周公所為之事，公其往為之哉！公往至彼，當識別善之與惡，表異其善者所居之裡，彰明其為善，病其為惡。其為善之人，當立其善風，揚其善聲。其有不循道教之常者，則殊其井田疆界，使之能畏為惡之禍，慕為善之福。更重畫郊圻境界，謹慎牢固其封疆守備，以安彼四海之內。為政貴在有常，言辭尚其禮實要約，當不惟好其奇異。商之舊俗，靡靡然好相隨順，利口辯捷、阿諛順旨者惟以為賢。餘風至今未絕，公其念絕之哉！”戒畢公以治殷民之法。 \par}

我聞曰：‘世祿之家，鮮克由禮，以蕩陵德，實悖天道。\footnote{特言我聞自古有之，世有祿位而無禮教，少不以放蕩陵邈有德者，如此實亂天道。○鮮，息淺反。悖，布內反。}敝化奢麗，萬世同流。’\footnote{言敝俗相化，車服奢麗，雖相去萬世，若同一流。○敝，步寐反。}茲殷庶士，席寵惟舊，怙侈滅義，服美於人。\footnote{此殷眾士，居寵日久，怙恃奢侈，以滅德義。服飾過制，美於其民。言僣上。○怙音戶。}驕淫矜侉，將由惡終。雖收放心，閒之惟艱。\footnote{言殷眾士驕恣過制，矜其所能，以自侉大，如此不變，將用惡自終。雖今順從周制，心未厭服，以禮閒御，其心惟難。○侉音苦瓜反。壓，於葉反，又於甲反，又於豔反。}資富能訓，惟以永年。惟德惟義，時乃大訓。不由古訓，於何其訓？”\footnote{以富資而能順義，則惟可以長年命矣。惟有德義，是乃大順。若不用古訓典籍，於何其能順乎？}王曰：“嗚呼！父師，邦之安危，惟茲殷士，不剛不柔，厥德允修。\footnote{言邦國所以安危，惟在和此殷士而已。治之不剛不柔，寬猛相濟，則其德政信修立。}惟周公克慎厥始，惟君陳克和厥中，惟公克成厥終。\footnote{周公遷殷頑民以消亂階，能慎其始。君陳弘周公之訓，能和其中。畢公闡二公之烈，能成其終。}三後協心，同底於道，道洽政治，澤潤生民。\footnote{三君合心為一，終始相成，同致於道。道至普洽，政化治理，其德澤惠施，乃浸潤生民。言三君之功，不可不尚。○治，直吏反。施，始鼓反。浸，子鴆反。}四夷左衽，罔不咸賴，予小子永膺多福。\footnote{言東夷、西戎、南蠻、北狄被髮左衽之人，無不皆恃賴三君之德，我小子亦長受其多福。○衽，而甚反，又而鴆反。}公其惟時成周，建無窮之基，亦有無窮之聞。\footnote{公其惟以是成周之治，為周家立無窮之基業，於公亦有無窮之名，以聞於後世。○為，於偽反。}子孫訓其成式，惟乂。\footnote{言後世子孫順公之成法，惟以治。}嗚呼！罔曰弗克，惟既厥心。\footnote{人之為政，無曰不能，惟在盡其心而已。}罔曰民寡，惟慎厥事。\footnote{無曰人少不足治也，惟在慎其政事，無敢輕之。○少，詩照反。}欽若先王成烈，以休於前政。”\footnote{敬順文武成業，以美於前人之政。所以勉畢公。}


{\noindent\zhuan\zihao{6}\fzbyks 傳“特言”至“天道”。正義曰：凡以善言教化，無非古之訓典，於此特言“我聞”者，言此事自古有之，所以尢須嚴禁故也。世有祿位，財多勢重，縱恣其心而無禮教，如此之人，少能不以放蕩之心陵邈有德者。天道以上臨下，以善率惡，今乃以下慢上，以惡陵善，如此者實亂天道也。 \par}

{\noindent\zhuan\zihao{6}\fzbyks 傳“此殷”至“僣上”。正義曰：“席”者人之所處，故為居之義。“舊”，久也。殷士多是世貴之家，故為“居寵日久”。怙恃己之奢侈，自謂奢侈為賢，德義廢而不行，故為“以滅德義”。又以人輕位卑，美服盛飾，是“服飾過制度”。“美於其人”，言僣上服，服勝人也。 \par}

{\noindent\zhuan\zihao{6}\fzbyks 傳“言殷”至“惟難”。正義曰：“淫”訓過也，故為“過制”。強梁者不得其死，好勝者必遇其敵，故矜侉“不變，將用惡自終”。言“雖收放心”，則已收之矣。雖令順從周制，思威自止，故怨猶在，心未壓服，故“以禮閒御其心，惟難”也。“閒”謂防閒御止也。 \par}

{\noindent\zhuan\zihao{6}\fzbyks 傳“敬順”至“畢公”。正義曰：“美於前人之政”，謂光前人之政。所以勉勵畢公。 \par}

{\noindent\shu\zihao{5}\fzkt “我聞”至“其訓”。正義曰：我聞古人言曰：“世有祿位之家，恃富驕恣，少能用禮，以放蕩之心陵邈有德之士，如此者實悖亂天道。敝俗相化，奢侈華麗，雖相去萬世，而共同一流。”此殷之眾士，皆是富貴之家，居處寵勢，惟已久矣。怙恃奢侈，以滅德義。身卑而僣上，飾其服，美於其人。驕恣過制，矜能自侉，行如此不變，將用惡自終。令以法約之，雖收斂其放佚之心，恆防閒之，惟大艱難。資財富足，能順道義，則惟可以長年命矣。惟能用德，惟能行義，是乃為大順德也。若不用古之訓典，則於何其能順乎？欲令畢公以古之訓典教殷民也。 \par}

\section{君牙第二十七【偽】}


穆王命君牙為周大司徒，\footnote{穆王，康王孫，昭王子。○穆王，名滿。君牙，或作君雅。}作\CJKunderwave{君牙}。\footnote{君牙，臣名。}

君牙\footnote{命以其名，遂以名篇。}

王若曰：“嗚呼！君牙，\footnote{順其事而嘆，稱其名而命之。}惟乃祖乃父，世篤忠貞，服勞王家，厥有成績，紀於太常。\footnote{言汝父祖，世厚忠貞，服事勤勞王家，其有成功，見紀錄書於王之太常，以表顯之。王之旌旗畫日月曰太常。○畫，胡卦反。}惟予小子，嗣守文、武、成、康遺緒，亦惟先正之臣，克左右亂四方。\footnote{惟我小子，繼守先王遺業，亦惟父祖之臣，能佐助我治四方。言己無所能。}心之憂危，若蹈虎尾，涉於春冰。\footnote{言祖業之大，己才之弱，故心懷危懼。虎尾畏噬，春冰畏陷，危懼之甚。○蹈，徒報反。噬，市制反。陷，陷沒之陷。}


{\noindent\zhuan\zihao{6}\fzbyks 傳“言汝”至“太常”。正義曰：\CJKunderwave{周禮·司勳}云：“凡有功者，銘書於王之太常，祭於大烝。”\CJKunderline{鄭玄}云：“銘之言名也。生則書於王旌，以識其人與其功也。死則於烝先王祭之。”是有功者書於王之太常，以表顯之也。\CJKunderwave{周禮·司常}云：“日月為常。”王建太常，是王之旌旗晝日月名之曰太常也。 \par}

{\noindent\shu\zihao{5}\fzkt “穆王”至“君牙”。正義曰：穆王命其臣名君牙者為周大司徒之卿，以策書命之。史錄其策書，作\CJKunderwave{君牙}。 \par}

今命爾予翼，作股肱心膂。\footnote{今命汝為我輔翼股肱心體之臣。言委任。○膂音旅。}纘乃舊服，無忝祖考，弘敷五典，式和民則。\footnote{繼汝先祖故所服，忠勤無辱累祖考之道，大布五常之教，用和民令有法則。○累，劣偽反。令，力呈反。}爾身克正，罔敢弗正，民心罔中，惟爾之中。\footnote{言汝身能正，則下無敢不正。民心無中，從汝取中。必當正身示民以中正。}夏暑雨，小民惟曰怨諮。\footnote{夏月暑雨，天之常道，小人惟曰怨嘆諮嗟。言心無中也。}冬祁寒，小民亦惟曰怨諮。\footnote{冬大寒，亦天之常道，民猶怨諮。}厥惟艱哉！思其艱以圖其易，民乃寧。\footnote{天不可怨，民猶怨嗟，治民其惟難哉！當思慮其難以謀其易，民乃安。○易，以豉反。}


{\noindent\zhuan\zihao{6}\fzbyks 傳“今命”至“委任”。正義曰：“股”，足也。“肱”，臂也。“膂”，背也。汝為我輔翼，當如我之身，故舉四支以喻為股肱心體之臣，言委任如身也。傳以“膂”為體，以見四者皆體，非獨“膂”為體也。\CJKunderwave{禮記·緇衣}云：“民以君為心，君以民為體。”此舉四體，今以臣為心者，君臣合體，則亦同心。\CJKunderwave{詩}云：“赳赳武夫，公侯腹心”，是臣亦為君心也。 \par}

{\noindent\zhuan\zihao{6}\fzbyks 傳“冬大”至“怨嗟”。正義曰：傳以“祁”為大，故云“冬大寒”。寒言大，則夏暑雨是大雨，於此言“祁”以見之。上言“暑雨”，此不言“寒雪”者，於上言“雨”以見之，互相備也。 \par}

{\noindent\shu\zihao{5}\fzkt “今命”至“乃寧”。正義曰：王言我以危懼之故，今命汝為大司徒，汝當作我股肱心膂。言將任之如已身也。繼汝先世舊所服行，亦如父祖忠勤，無為不忠，辱累汝祖考。當須大布五常之教，用和天下兆氏，令有法則。凡欲率下，當先正身，汝身能正，則下無敢不正。民心無能中正，惟取汝之中正，汝當正身心以率之。夏月大暑大雨，天之常也，小民惟曰怨恨而諮嗟。冬月大寒，亦天之常也，小民亦惟曰怨恨而諮嗟。天不可怨，民尚怨之，治民欲使無怨，其惟難哉！思慮其難，以謀其易，為治不違道，不逆民，民乃安矣。 \par}

嗚呼！丕顯哉，文王謨！\footnote{嘆文王所謀大顯明。}丕承哉，武王烈！\footnote{言武王業美，大可承奉。}啟佑我後人，咸以正罔缺。\footnote{文武之謀業，大明可承奉，開助我後嗣，皆以正道無邪缺。○缺，若穴反。}爾惟敬明乃訓，用奉若於先王，\footnote{汝惟當敬明汝五教，用奉順於先王之道。}對揚文武之光命，追配於前人。”\footnote{言當答揚文武光明之命，君臣各追配於前令名之人。}


{\noindent\zhuan\zihao{6}\fzbyks 傳“言武”至“承奉”。正義曰：文王未克殷，始謀造周，故美其謀。武王以殺紂功成業就，故美其業。謀則明白可遵，業則功成可奉，故謀言“顯”，烈言“承”。\CJKunderwave{詩·周頌·武}篇曰，“於皇武王，無競維烈”，亦美武王業之大也。 \par}

{\noindent\zhuan\zihao{6}\fzbyks 傳“文武”至“邪缺”。正義曰：文始謀之，武卒成之。文謀大明，武業可奉。言先王以此成功開道佑助我之後人，使我得安其事而奉行之。以正道見其無邪，罔缺失見其周備，故傳言“無邪缺”。 \par}

{\noindent\shu\zihao{5}\fzkt “嗚呼”至“前人”。正義曰：王又嘆言：“嗚呼！大是顯明哉，文王之謀也！大可承奉哉，武王之業也！文王之謀、武王之業，開道佑助我在後之人，皆以正道無邪缺。”言先王之道易可遵也。“汝惟敬明汝之五教，用奉順於先王之道。汝當答揚文武光明之命，追配於前世令名之人”。令其順先王之道，同古之大賢也。 \par}

王若曰：“君牙，乃惟由先正舊典時式，民之治亂在茲。\footnote{汝惟當奉用先正之臣所行故事、舊典、文籍是法，民之治亂在此而已，用之則民治，廢之則民亂。○治，直吏反，下注同。}率乃祖考之攸行，昭乃闢之有乂。”\footnote{言當循汝父祖之所行，明汝君之有治功。○闢，必亦反。}

{\noindent\shu\zihao{5}\fzkt “王若”至“有乂”。正義曰：王順而呼之曰：“君牙，汝為大司徒，惟當奉用先世正官之法，諸臣所行故事舊典，於是法則之，民之治亂在此而已。汝必奉而用之，循汝祖考之所行，明汝君之有治功。”“汝君”，王自謂也。 \par}

\section{冏命第二十八【偽】}


穆王命伯冏為周太僕正，\footnote{伯冏，臣名也。太僕長，太御中大夫。○冏，九永反，字亦作煛。長，誅丈反。}作\CJKunderwave{冏命}。

冏命\footnote{以冏見命名篇。}


{\noindent\zhuan\zihao{6}\fzbyks 傳“伯冏”至“大夫”。正義曰：“正”訓長也。\CJKunderwave{周禮}“太御中大夫”，“太僕下大夫”，孔以此言“太僕正”，則官高於太僕，故以為\CJKunderwave{周禮}太御者，知非\CJKunderwave{周禮}太僕。若是\CJKunderwave{周禮}太僕，則此雲太僕足矣，何須雲“正”乎？且此經雲“命汝作大正，正於群僕”，案\CJKunderwave{周禮}“太馭中大夫”而下，有戎僕、齊僕、道僕、田僕，太御最為長，既稱正於群僕，故以為太御中大夫。且與君同車，最為親近，故\CJKunderwave{春秋}隨侯寵少師以為車右，\CJKunderwave{漢書}文帝愛趙同命之為御。凡御者最為密暱，故此經雲“汝無暱於憸人，充耳目之官”。故以為太御中大夫，掌御玉輅之官。戎僕雖中大夫，以戎事為重，敘在太御之下，故以太御為長。太僕雖掌燕朝，非親近之任，又是下大夫，不得為長。 \par}

{\noindent\shu\zihao{5}\fzkt “穆王”至“冏命”。正義曰：穆王命其臣名伯冏者為周太僕正之官，以策書命之。史錄其策書，作\CJKunderwave{冏命}。 \par}

王若曰：“伯冏，惟予弗克於德，嗣先人宅丕後，\footnote{順其事以命伯冏，言我不能於道德，繼先人居大君之位，人輕任重。}怵惕惟厲，中夜以興，思免厥愆。\footnote{言常悚懼惟危，夜半以起，思所以免其過悔。○怵，敕律反。惕，他歷反。}昔在文武，聰明齊聖，小大之臣，咸懷忠良，\footnote{聰明，視聽遠。齊通，無滯礙。臣雖官有尊卑，無不忠良。○礙，五代反。}其侍御僕從，罔匪正人。\footnote{雖給侍、進御、僕役從官，官雖微，無不用中正之人。○御如字，一音禦。從，才用反，注及下注“侍從”同。}以旦夕承弼厥闢，出入起居，罔有不欽，\footnote{小臣皆良，僕役皆正，以旦夕承輔其君，故君出入起居，無有不敬。}發號施令，罔有不臧。下民祇若，萬邦咸休。\footnote{言文武發號施令，無有不善。下民敬順其命，萬國皆美其化。}


{\noindent\zhuan\zihao{6}\fzbyks 傳“言常”至“過悔”。正義曰：\CJKunderwave{禮記·祭義}云：“春雨露既濡，君子履之，必有怵惕之心。”“怵惕”是心動之名，多憂懼之意也。“厲”訓危也，言常悚懼，惟恐傾危。\CJKunderwave{易}稱“夕惕若厲”，即此義也。 \par}

{\noindent\zhuan\zihao{6}\fzbyks 傳“聰明”至“忠良”。正義曰：聰發於耳，明發於目，故為“視聽遠”也。“齊”訓中也，“聖”訓通也，動必得中，通而先識，是“無滯礙”也。 \par}

{\noindent\shu\zihao{5}\fzkt “王若”至“咸休”。正義曰：王順其事而呼之曰：“伯冏，惟我不能於道德，而繼嗣先人居大君之位。人輕任重，終常悚懼。心內怵惕，惟恐傾危，中夜以起，思望免其愆過。昔在文王、武王，聰無所不聞，明無所不見。齊，中也，每事得中。聖，通也，通知諸事。其身明聖如此，又小大之臣無不皆思忠良，其左右侍御僕從無非中正之人。以旦夕承輔其君，故其君出入起居無有不敬，文武發號施令無有不善。以此之故，下民敬順其命，萬邦皆美其化。”由臣善故也。 \par}

“惟予一人無良，實賴左右前後有位之士，匡其不及，\footnote{惟我一人無善，實恃左右前後有職位之士，匡正其不及。言此責群臣正己。}繩愆糾謬，格其非心，俾克紹先烈。\footnote{言恃左右之臣彈正過誤，檢其非妄之心，使能繼先王之功業。○繩，市陵反。俾，必爾反。}


{\noindent\zhuan\zihao{6}\fzbyks 傳“言恃”至“功業”。正義曰：木不正者，以繩正之。“繩”謂彈正，“糾”謂發舉，有愆過則彈正之，有錯謬則發舉之。“格”謂檢括，其有非理枉妄之心，檢括使妄心不作。臣當如此匡君，使能繼先王之功業。言己無能，責臣使如此也。 \par}

{\noindent\shu\zihao{5}\fzkt “惟予”至“先烈”。正義曰：王言：“惟我一人無善，亦既無知，實恃賴左右前後有職位之臣，匡正其智所不及者。”責群臣使正己也，即言正己之事。“繩其愆過，糾其錯謬，格其非妄之心，心有妄作，則格正之，使能繼先王之功業”。言得臣匡輔，乃可繼世也。 \par}

今予命汝作大正，正於群僕侍御之臣，\footnote{欲其教正群僕，無敢佞偽。}懋乃後德，交修不逮。\footnote{言侍御之臣，無小大親疏，皆當勉汝君為德，更代修進其所不及。○更，古衡反。}慎簡乃僚，無以巧言令色、便辟側媚，其惟吉士。\footnote{當謹慎簡選汝僚屬侍臣，無得用巧言無實、令色無質、便辟足恭、側媚諂諛之人，其惟皆吉良正士。○便，婢綿反。闢，匹亦反，徐扶亦反。足，將住反。諛，徐以朱反。}


{\noindent\zhuan\zihao{6}\fzbyks 傳“欲其”至“佞偽”。正義曰：“作大正”，“正”，長也，作僕官之長。“正於群僕”，令教正之。二“正”義不同也。群僕雖官有小大，皆近天子。近人主者多以諂佞自容，今大僕教正群僕，明使教之無敢佞偽也。案\CJKunderwave{周禮}太馭中大夫掌御玉輅，戎僕中大夫掌御戎車，齊僕下大夫掌馭金輅，道僕上士掌馭象輅，田僕上士掌馭田輅。“群僕”謂此也。 \par}

{\noindent\zhuan\zihao{6}\fzbyks 傳“當謹”至“正士”。正義曰：府史已下，官長所自闢除命，士以上皆應人主自選。此令太僕正謹慎簡選僚屬者，人主所用皆由臣下，臣下銓擬，可者然後用之，故令太僕正慎簡僚屬也。\CJKunderwave{論語}稱：“巧言、令色、足恭，左聰明恥之。”“便辟”是巧言令色之類，知是彼“足恭”也。“巧言”者，巧為言語以順從上意，無情實也。“令色”者，善為顏色以媚說人主，無本質也。“便僻”者，前卻俯仰，以是為恭。“側媚”者，為僻側之事以求媚於君。此等皆是諂諛之人，不可用為近官也。“媚”，愛也。襄三十一年\CJKunderwave{左傳}云，鄭子產謂子皮曰：“誰敢求愛於子？”知此為“側媚”者，為側行以求愛，非是愛前人也。若能愛在上，則忠臣也，不當禁其無用。 \par}

{\noindent\shu\zihao{5}\fzkt “今予”至“吉士”。正義曰：今我命汝作太僕官大正，汝當教正於群僕侍御之臣，勸勉汝君為德，汝與同僚交更修進汝君智所不及之事。汝為僕官之長，當慎簡汝之僚屬，必使皆得正人，無得用巧言令色、便辟側媚之人，其惟皆當用吉良善士。令選其在下屬官，小臣僕隸之等，皆用善人。 \par}

僕臣正，厥後克正。僕臣諛，厥後自聖。\footnote{言僕臣皆正，則其君乃能正。僕臣諂諛，則其君乃自謂聖。}後德惟臣，不德惟臣。\footnote{君之有德，惟臣成之。君之無德，惟臣誤之。言君所行善惡，專在左右。}爾無暱於憸人，充耳目之官，迪上以非先王之典。\footnote{汝無親近於憸利小子之人，充備侍從在視聽之官，道君上以非先王之法。○暱，女乙反。憸，息廉反，徐七漸反，利口也，本亦作𢘼。近附近之近。道，導也。}非人其吉，惟貨其吉。\footnote{若非人其實吉良，惟以貨財配其吉良，以求入於僕侍之臣，汝當清審。}若時瘝厥官，\footnote{若用是行貨之人，則病其官職。○瘝，故頑反。}惟爾大弗克祇厥闢，惟予汝辜。”\footnote{用行貨之人，則惟汝大不能敬其君，惟我則亦以此罪汝。言不忠也。}王曰：“嗚呼，欽哉！永弼乃後於彝憲。”\footnote{嘆而敕之，使敬用所言，當長輔汝君於常法。此穆王庶幾欲蹈行常法。}

\section{呂刑第二十九（呂刑上、下）}


呂命，\footnote{呂侯見命為天子司寇。}穆王訓夏贖刑，\footnote{呂侯以穆王命作書，訓暢夏禹贖刑之法，更從輕以佈告天下。○贖音蜀，注及下同。}作\CJKunderwave{呂刑}。

呂刑\footnote{後為甫侯，故或稱\CJKunderwave{甫刑}。}


{\noindent\zhuan\zihao{6}\fzbyks 傳“呂侯”至“司寇”。正義曰：呂侯得王命，必命為王官。\CJKunderwave{周禮}司寇掌刑，知呂侯見命為天子司寇。\CJKunderline{鄭玄}云：“呂侯受王命，入為三公。”引\CJKunderwave{書說}云：“周穆王以呂侯為相。”\CJKunderwave{書說}謂\CJKunderwave{書緯·刑得放}之篇有此言也。以其言“相”，知為三公。即如鄭言，當以三公領司寇，不然，何以得專王刑也。 \par}

{\noindent\zhuan\zihao{6}\fzbyks 傳“呂侯”至“天下”。正義曰：名篇謂之\CJKunderwave{呂刑}，其經皆言“王曰”，知“呂侯以穆王命作書”也。經言陳罰贖之事，不言何代之禮，故序言“訓夏”，以明經是夏法。王者代相革易，刑罰世輕世重，殷以變夏，周又改殷。夏法行於前代，廢已久矣。今複訓暢夏禹贖刑之法，以周法傷重，更從輕以佈告天下。以其事合於當時，故\CJKunderline{孔子}錄之以為法。經多說治獄之事，是訓釋申暢之也。金作贖刑，唐虞之法。\CJKunderwave{周禮}職金“掌受士之金罰、貨罰，入於司兵”，則周亦有贖刑。而遠訓夏之贖刑者，\CJKunderwave{周禮}惟言“士之金罰”，人似不得贖罪。縱使亦得贖罪，贖必異於夏法。以夏刑為輕，故祖而用之。罪實則刑之，罪疑則贖之，故當並言贖刑，非是惟訓贖罰也。\CJKunderwave{周禮}“司刑掌五刑之法，以麗萬民之罪。墨罪五百，劓罪五百，宮罪五百，刖罪五百，殺罪五百”。五刑惟有二千五百。此經“五刑之屬三千”，案刑數乃多於\CJKunderwave{周禮}，而言變從輕者，\CJKunderwave{周禮}五刑皆有五百，此則輕刑少而重刑多；此經墨、劓皆千，刖刑五百，宮刑三百，大辟二百，輕刑多而重刑少，變周用夏，是改重從輕也。然則周公聖人，相時製法而使刑罰太重，令穆王改易之者，穆王遠取夏法，殷刑必重於夏。夏承堯舜之後，民淳易治，故制刑近輕。輕則民慢，故殷刑稍重。自湯已後，世漸苛酷，紂作炮烙之刑，明知刑罰益重。周承暴虐之後，不可頓使太輕。雖減之輕，猶重於夏法。成康之間，刑措不用，下及穆王，民猶易治。故呂侯度時制宜，勸王改從夏法。聖人之法非不善也，而不以經遠。呂侯之智非能高也，而法可以適時。苟適於時，事即可為善，亦不言呂侯才高於周公，法勝於前代。所謂觀民設教，遭時制宜，刑罰所以世輕世重，為此故也。 \par}

{\noindent\zhuan\zihao{6}\fzbyks 傳“後為”至“甫刑”。正義曰：\CJKunderwave{禮記}書傳引此篇之言多稱為“\CJKunderwave{甫刑}曰”，故傳解之“後為甫侯，故或稱\CJKunderwave{甫刑}”。知“後為甫侯”者，以\CJKunderwave{詩·大雅·崧高}之篇宣王之詩，雲“生甫及申”；\CJKunderwave{揚之水}為平王之詩，雲“不與我戍甫”，明子孫改封為甫侯。不知因呂國改作甫名？不知別封餘國而為甫號？然子孫封甫，穆王時未有甫名而稱為\CJKunderwave{甫刑}者，後人以子孫之國號名之也。猶若叔虞初封於唐，子孫封晉，而\CJKunderwave{史記}稱\CJKunderwave{晉世家}。然宣王以後，改呂為甫，\CJKunderwave{鄭語}史伯之言幽王之時也，乃雲“申呂雖衰，齊許猶在”，仍得有呂者，以彼史伯論四嶽治水，其齊、許、申、呂是其後也。因上“申呂”之文而云“申呂雖衰”，呂即甫也。 \par}

{\noindent\shu\zihao{5}\fzkt “呂命”至“呂刑”。正義曰：呂侯得穆王之命為天子司寇之卿，穆王於是用呂侯之言，訓暢夏禹贖刑之法。呂侯稱王之命而佈告天下。史錄其事，作\CJKunderwave{呂刑}。 \par}

惟呂命，王享國百年，耄荒，\footnote{言呂侯見命為卿，時穆王以享國百年，耄亂荒忽。穆王即位過四十矣，言百年，大其雖老而能用賢以揚名。○耄，本亦作𦿗，毛報反，\CJKunderwave{切韻}莫報反。}度作刑以詰四方。\footnote{度時世所宜，訓作贖刑，以治天下四方之民。○度，待洛反。注同，馬如字，云：“法度也。”詰，起一反。}


{\noindent\zhuan\zihao{6}\fzbyks 傳“言呂”至“揚名”。正義曰：史述呂侯見命而記王年，知其得命之時王已享國百年也。\CJKunderwave{曲禮}云：“八十九十曰耄。”是“耄荒”為年老精神耄亂荒忽也。穆王即位之時，已年過四十矣，比至命呂侯之年，未必已有百年。言“百年”者，美大其事，雖則年老而能用賢以揚名，故記其百年之耄荒也。\CJKunderwave{周本紀}云：“甫侯言於王，作修刑辟。”是修刑法者皆呂侯之意，美王能用之。穆王即位過四十者，不知出何書也。\CJKunderwave{周本紀}云：“穆王即位，春秋已五十矣”，“立五十五年崩”。司馬遷若在孔後，或當各有所據。\CJKunderwave{無逸}篇言殷之三王及文王享國若干年者，皆謂在位之年。此言“享國百年”，乃從生年而數，意在美王年老能用賢，而言其長壽，故舉從生之年，以“耄荒”接之，美其老之意也。文不害意，不與彼同。 \par}

{\noindent\shu\zihao{5}\fzkt “惟呂”至“四方”。正義曰：惟呂侯見命為卿，於時穆王享有周國已積百年，王精神耄亂而荒忽矣。王雖老耄，猶能用賢，取呂侯之言，度時世所宜，作夏贖刑以治天下四方之民也。 \par}

王曰：“若古有訓，蚩尢惟始作亂，延及於平民，\footnote{順古有遺訓，言蚩尤造始作亂，惡化相易，延及於平善之人。九黎之君號曰蚩尢。○蚩，尺之反；尤，有牛反；馬云：“少昊之末九黎君名。”}罔不寇賊鴟義，奸宄奪攘矯虔。\footnote{平民化之，無不相寇賊，為鴟梟之義。以相奪攘，矯稱上命，若固有之。亂之甚。○鴟，尺之反；鴟梟，惡鳥；馬云：“鴟，輕也。”義，本亦作誼。宄音軌。攘，如羊反。矯，居表反。虔，其然反。}


{\noindent\zhuan\zihao{6}\fzbyks 傳“順古”至“蚩尢”。正義曰：古有遺訓，順而言之，故為“順古有遺訓”也。“蚩尢造始作亂”，其事往前未有，蚩尢今始造之，必是亂民之事，不知造何事也。下說三苗之主習蚩尢之惡，作五虐之刑，此章主說虐刑之事，蚩尢所作，必亦造虐刑也。以峻法治民，民不堪命，故惡化轉相染易，延及於平善之民，亦化為惡也。“九黎之君號曰蚩尢”，當有舊說云然，不知出何書也。\CJKunderwave{史記·五帝本紀}云：“神農氏世衰，諸侯相侵伐，蚩尢最為暴虐，莫能伐之。黃帝乃徵師諸侯，與蚩尢戰於涿鹿之野，遂擒殺蚩尢，而諸侯咸尊軒轅為天子。”如\CJKunderwave{本紀}之言，蚩尢是炎帝之末諸侯名也。應劭云：“蚩尢，古天子。”鄭云：“蚩尢霸天下，黃帝所伐者。”\CJKunderwave{漢書音義}有臣瓚者，引\CJKunderwave{\CJKunderline{孔子}三朝記}云：“蚩尢，庶人之貪者。”諸說不同，未知蚩尢是何人也。\CJKunderwave{楚語}曰：“少昊氏之衰也，九黎亂德，顓頊受之，使復舊常。”則九黎在少昊之末，非蚩尢也。韋昭云：“九黎氏九人，蚩尢之徒也。”韋昭雖以九黎為蚩尢，要\CJKunderwave{史記}蚩尢在炎帝之末，\CJKunderwave{國語}九黎在少昊之末，二者不得同也。“九黎”之文惟出楚語，孔以蚩尢為九黎。下傳又云：“蚩尢黃帝所滅”，言“黃帝所滅”，則與\CJKunderwave{史記}同矣。孔非不見\CJKunderwave{楚語}，而為此說，蓋以蚩尢是九黎之君，黃帝雖滅蚩尢，猶有種類尚在，故下至少昊之末，更復作亂。若其不然，孔意不可知也。\CJKunderline{鄭玄}云：“學蚩尢為亂者，九黎之君，在少昊之代也。”其意以蚩尢當炎帝之末，九黎當少昊之末，九黎學蚩尢，九黎非蚩尢也。 \par}

{\noindent\zhuan\zihao{6}\fzbyks 傳“平民”至“之甚”。正義曰：蚩尢作亂，當是作重刑以亂民。以峻法酷刑，民無所措手足，困於苛虐所酷，人皆苛且，故平民化之，無有不相寇賊。群行攻劫曰“寇”，殺人曰“賊”，言攻殺人以求財也。“鴟梟”，貪殘之鳥。\CJKunderwave{詩}云：“為梟為鴟。”梟是鴟類。\CJKunderline{鄭玄}云：“盜賊狀如鴟梟，鈔掠良善，劫奪人物。”傳言“鴟梟之義”，如鄭說也。\CJKunderwave{釋詁}云：“虔，固也”。“若固有之”，言取得人物，如己自有也。 \par}

苗民弗用靈，制以刑，惟作五虐之刑曰法。\footnote{三苗之君習蚩尢之惡，不用善化民，而制以重刑。惟為五虐之刑，自謂得法。蚩尢黃帝所滅，三苗\CJKunderline{帝堯}所誅，言異世而同惡。}殺戮無辜，爰始淫為劓、刵、椓、黥。\footnote{三苗之主，頑兇若民，敢行虐刑，以殺戮無罪，於是始大為截人耳鼻，椓陰，黥面，以加無辜，故曰“五虐”。○劓，魚器反。刵，徐如志反。椓，丁角反。黥，其京反。}越茲麗刑並制，罔差有辭。\footnote{苗民於此施刑，並制無罪，無差有直辭者。言淫濫。○麗，力馳反。並，必政反。}民興胥漸，泯泯棼棼，罔中於信，以覆詛盟。\footnote{三苗之民瀆於亂政，起相漸化，泯泯為亂，棼棼同惡，皆無中於信義，以反背詛盟之約。○泯，面忍反，徐音民。棼，芳雲反，徐扶雲反。覆，芳服反，徐敷目反。詛，側助反。背音佩。約如字，又於妙反。}


{\noindent\zhuan\zihao{6}\fzbyks 傳“三苗”至“同惡”。正義曰：上說蚩尢之惡，即以“苗民”繼之，知經意言“三苗之君習蚩尢之惡”。“靈”，善也。不用善化民，而制以重刑。學蚩尢制之，用五刑而虐為之，故為“五虐之刑”，不必\CJKunderline{皋陶}五刑之外，別有五也。“曰法”者，述苗民之語，自謂所作得法，欲民行而畏之。如\CJKunderwave{史記}之文，蚩尢黃帝所滅，下句所說“三苗\CJKunderline{帝堯}所誅”，\CJKunderwave{楚語}雲“三苗復九黎之惡”，是“異世而同惡”也。\CJKunderline{鄭玄}以為“苗民即九黎之後。顓頊誅九黎，至其子孫為三國。高辛之衰，又復九黎之惡。堯興，又誅之。堯末，又在朝，舜臣堯又竄之。後\CJKunderline{禹}攝位，又在洞庭逆命，\CJKunderline{禹}又誅之。穆王深惡此族三生凶德，故著其惡而謂之民”。孔惟言“異世同惡”，不言三苗是蚩尢之子孫。韋昭云：“三苗，炎帝之後諸侯\CJKunderline{共工}也。” \par}

{\noindent\zhuan\zihao{6}\fzbyks 傳“三苗”至“五虐”。正義曰：三苗之主，實國君也。頑兇若民，故謂之“苗民”。不於上經為傳者，就此惡行解之，以其頑兇，敢行虐刑，以殺戮無罪。\CJKunderwave{釋詁}云：“淫，大也。”“於是大為截人耳鼻，椓陰，黥面”，苗民為此刑也。“椓陰”即宮刑也。“黥面”即墨刑也。\CJKunderwave{康誥}周公戒康叔雲“無或劓刵人”，即周世有劓刵之刑，非苗民別造此刑也。以加無辜，故曰“五虐”。\CJKunderline{鄭玄}云：“刵，斷耳。劓，截鼻。椓謂椓破陰，黥為羈黥人面。苗民大為此四刑者，言其特深刻，異於\CJKunderline{皋陶}之為。”鄭意蓋謂截耳截鼻多截之，椓陰苦於去勢，黥面甚於墨頟，孔意或亦然也。 \par}

{\noindent\zhuan\zihao{6}\fzbyks 傳“三苗”至“之約”。正義曰：“三苗之民”，謂三苗國內之民也。“瀆”謂慣瀆，苗君久行虐刑，民慣見亂政，習以為常，起相漸化。“泯泯”，相似之意。“棼棼”，擾攘之狀。“泯泯為亂”，習為亂也。“棼棼同惡”，共為惡也。“中”猶當也，“皆無中於信義”，言為行無與信義合者。\CJKunderwave{詩}云：“君子屢盟，亂是用長。”亂世之民，多相盟詛，既無信義，必皆違之，以此無中於信，反背詛盟之約也。 \par}

虐威庶戮，方告無辜於上。上帝監民，罔有馨香，德刑發聞惟腥。\footnote{三苗虐政作威，眾被戮者方方各告無罪於天，天視苗民無有馨香之行，其所以為德刑，發聞惟乃腥臭。○聞音問，又如字，注同。腥音星。行，下孟反。}皇帝哀矜庶戮之不辜，報虐以威，遏絕苗民，無世在下。\footnote{皇帝，\CJKunderline{帝堯}也。哀矜眾被戮者之不辜，乃報為虐者以威，誅遏絕苗民，使無世位在下國也。○君帝，君宜作皇字，\CJKunderline{帝堯}也。遏，於葛反。}

{\noindent\zhuan\zihao{6}\fzbyks 傳“三苗”至“腥臭”。正義曰：“方方各告無罪於上天”，言其處處告也。天矜於下，俯視苗民，無有馨香之行。“馨香”以喻善也。“其所以為德刑”，苗民自謂是德刑者，發聞於外，惟乃皆是腥臭。“腥臭”喻惡也。 \par}

{\noindent\zhuan\zihao{6}\fzbyks 傳“君帝”至“下國”。正義曰：\CJKunderwave{釋詁}云：“皇，君也。”此言“遏絕苗民”，下句即雲“乃命重黎”，重黎是\CJKunderline{帝堯}之事，知此滅苗民亦\CJKunderline{帝堯}也。此滅苗民在堯之初興，使無世位在於下國，而堯之末年，又有竄三苗者，禮天子不滅國，擇立其次賢者。此為五虐之君，自無世位在下，其改立者復得在朝。但此族數生凶德，故歷代每被誅耳。 \par}

{\noindent\shu\zihao{5}\fzkt “王曰”至“在下”。正義曰：呂侯進言於王，使用輕刑。又稱王之言以告天下，說重刑害民之義。王曰：“順古道有遺餘典訓，記法古人之事。昔炎帝之末，有九黎之國君號蚩尢者，惟造始作亂，惡化遞相染易，延及末平善之民。平民化之，亦變為惡，無有不相寇盜，相賊害，為鴟梟之義。鈔掠良善，外奸內宄，劫奪人物，攘竊人財，矯稱上命，以取人財，若己固自有之。然蚩尢之惡已如此矣，至於高辛氏之末，又有三苗之國君，習蚩尢之惡，不肯用善化民，而更制重法。惟作五虐之刑，乃言曰此得法也。殺戮無罪之人，於是始大為四種之刑。刵，截人耳。劓，截人鼻。劅，椓人陰。黥，割人面。苗民於此施刑之時，並制無罪之人。對獄有罪者無辭，無罪者有辭，苗民斷獄，並皆罪之，無差簡有直辭者。言濫及無罪者也。三苗之民，慣瀆亂政，起相漸染，皆化為惡。泯泯為亂，棼棼同惡，小大為惡。民皆巧詐，無有中於信義。以此無中於信，反背詛盟之約，雖有要約，皆違背之。三苗虐政作威，眾被戮者方方各告無罪於上天。上天下視苗民，無有馨香之行。其所以為德刑者，發聞於外，惟乃皆腥臭，無馨香也。君帝\CJKunderline{帝堯}哀矜眾被殺戮者，不以其罪，乃報為暴虐者以威，止絕苗民，使無世位在於下國。”言以刑虐，故滅之也。 \par}

乃命重黎，絕地天通，罔有降格。\footnote{重即羲，黎即和。堯命義和世掌天地四時之官，使人神不擾，各得其序，是謂絕地天通。言天神無有降地，地民不至於天，明不相干。○重，直龍反。黎，力兮反。}群后之逮在下，明明棐常，鰥寡無蓋。\footnote{群后諸侯之逮在下國，皆以明明大道輔行常法，故使鰥寡得所，無有掩蓋。○棐音匪，又芳鬼反。鰥，居頑反。}皇帝清問下民，鰥寡有辭於苗。\footnote{\CJKunderline{帝堯}詳問民患，皆有辭怨於苗民。○清問，馬云：“清，訊。”}德威惟畏，德明惟明。\footnote{言堯監苗民之見怨，則又增修其德，行威則民畏服，明賢則德明人，所以無能名焉。}


{\noindent\zhuan\zihao{6}\fzbyks 傳“重即”至“相干”。正義曰：\CJKunderwave{楚語}云：“宅王問於觀射父曰：‘\CJKunderwave{周書}所謂重黎實使天地不通者，何也？若無然，民將能登天乎？’對曰：‘非此之謂也。古者民神不雜。少昊氏之衰也，九黎亂德，家為巫史，民神同位，禍災荐臻。顓頊受之，乃命南正重司天以屬神，命火正黎司地以屬民，使復舊常，無相侵瀆，是謂絕地天通。其後三苗復九黎之德，堯覆育重黎之後，不忘舊者，使復典之。’”彼言主說此事，而\CJKunderwave{堯典}雲“乃命羲和，欽若昊天”，即所謂育重黎之後，使典之也。以此知“重即羲”也，“黎即和”也。言羲是重之子孫，和是黎之子孫，能不忘祖之舊業，故以“重黎”言之。傳言“堯乃命羲和掌天地四時之官”，\CJKunderwave{堯典}文也。“民神不擾，是謂絕地天通”，\CJKunderwave{楚語}文也。孔惟加“各得其序”一句耳。\CJKunderwave{楚語}又云，司天屬神，司地屬民。令神與天在上，民與地在下，定上下之分，使民神不雜，則祭享有度，災厲不生。經言民神分別之意，故言“罔有降格”。言天神無有降至於地者，謂神不幹民。孔因互文雲地民不有上至於天者，言民不幹神也。乃總之雲“明不相干”，即是民神不雜也。“地民”或作“地祇”。學者多聞神祇，又“民”字似“祇”，因妄改使謬耳。如\CJKunderwave{楚語}雲“乃命重黎”，是顓頊命之。\CJKunderline{鄭玄}以“‘皇帝哀矜庶戮之不辜’至‘罔有降格’，皆說顓頊之事。乃命重黎即是命重黎之身，非羲和也。‘皇帝清問’以下乃說堯事。顓頊與堯再誅苗民，故上言‘遏絕苗民’，下雲‘有辭於苗’，異代別時，非一事也”。案\CJKunderwave{楚語}雲“少昊氏之衰也，九黎亂德”，又云“其後三苗復九黎之德”，則“九黎”、“三苗”非一物也。顓頊誅九黎謂之“遏絕苗民”，於鄭義為不愜。\CJKunderwave{楚語}言顓頊命重黎，解為\CJKunderline{帝堯}命羲和，於孔說又未允，不知二者誰得經意也。 \par}

{\noindent\zhuan\zihao{6}\fzbyks 傳“言堯”至“名焉”。正義曰：此經二句說\CJKunderline{帝堯}之德事也，而其言不順。文在“苗民”之下，故傳以為“堯監苗民之見怨，則又增修其德”，敦德以臨之，以德行其威罰，則民畏之而不敢為非。“明賢則德明人”者，若凡人雖欲以德明賢者，不能照察。今堯德明賢者，則能以德明識賢人，故皆勸慕為善。明與上句相互，則“德威”者，凡人雖欲以德行威，不能威肅。今堯行威罰，則能以德威罰罪人，故人皆畏威服德也。 \par}

{\noindent\shu\zihao{5}\fzkt “乃命”至“推明”。正義曰：三苗亂德，民神雜擾。\CJKunderline{帝堯}既誅苗民，乃命重黎二氏，使絕天地相通，令民神不雜。於是天神無有下至地，地民無有上至天，言天神地民不相雜也。群后諸侯相與在下國，群臣皆以明明大道輔行常法，鰥寡皆得其所，無有掩蓋之者。君帝\CJKunderline{帝堯}清審詳問下民所患，鰥寡皆有辭怨於苗民。言誅之合民意。堯視苗民見怨，則又增修其德。以德行威，則民畏之，不敢為非。以德明人，人皆勉力自修，使德明。言堯所行賞罰得其所也。 \par}

乃命三後，恤功於民。\CJKunderline{\CJKunderline{伯夷}}降典，折民惟刑。\CJKunderline{禹}平水土，主名山川。稷降播種，農殖嘉穀。\footnote{\CJKunderline{\CJKunderline{伯夷}}下典禮教民而斷以法。\CJKunderline{禹}治洪水，山川無名者主名之。后稷下教民播種，農畝生善谷。所謂堯命三君，憂功於民。○折，之設反，下同；馬、鄭、王皆音悊，馬云：“智也。”種音章用反。殖，承力反。斷，丁亂反，下同。}三後成功，惟殷於民。\footnote{各成其功，惟所以殷盛於民。言禮教備，衣食足。}士制百姓於刑之中，以教祇德。\footnote{言\CJKunderline{\CJKunderline{伯夷}}道民典禮，斷之以法。\CJKunderline{皋陶}作士，制百官於刑之中，助成道化，以教民為敬德。○祇，止而反。}


{\noindent\zhuan\zihao{6}\fzbyks 傳“\CJKunderline{\CJKunderline{伯夷}}”至“於民”。正義曰：\CJKunderline{\CJKunderline{伯夷}}與稷言“降”，\CJKunderline{禹}不言“降”，“降”可知降下也，從上而下於民也。\CJKunderwave{舜典}\CJKunderline{\CJKunderline{伯夷}}主禮典，“教民而斷以法”，即\CJKunderwave{論語}所謂“齊之以禮”也。山川與天地並生，民應先與作名。但\CJKunderline{禹}治水，萬事改新，古老既死，其名或滅。故當時無名者，\CJKunderline{禹}皆主名之。言此者，以見\CJKunderline{禹}治山川，為民於此耕稼故也。此三事者皆是為民，故傳既解三事，乃結上句，此即“所謂堯命三君，憂功於民”，憂欲與民施功也。此三事之次，當\CJKunderline{禹}功在先。先治水土，乃得種穀。民得穀食，乃能行禮。\CJKunderwave{管子}云：“衣食足，知榮辱。倉稟實，知禮節。”是言足食足衣然後行禮也。此經先言“\CJKunderline{\CJKunderline{伯夷}}”者，以民為國之本，禮是民之所急，將言制刑，先言用禮，刑禮相須，重禮，故先言之也。 \par}

{\noindent\zhuan\zihao{6}\fzbyks 傳“言伯”至“敬德”。正義曰：此經大意，言\CJKunderline{禹}、稷教民，使衣食充足。\CJKunderline{\CJKunderline{伯夷}}道民，使知禮節，有不從教者，乃以刑威之。故先言三君之功，乃說用刑之事。言\CJKunderline{禹}、稷教民稼穡，衣食既已充足。\CJKunderline{\CJKunderline{伯夷}}道民典禮，又能折之以法。禮法既行，乃使\CJKunderline{皋陶}作士，制百官於刑之中。令百官用刑，皆得中正，使不僣不濫，不輕不重，助成道化，以教民為敬德。言從\CJKunderline{\CJKunderline{伯夷}}之法，敬德行禮也。 \par}

{\noindent\shu\zihao{5}\fzkt “乃命”至“祇德”。正義曰：堯既誅苗民，乃命三君伯、夷、\CJKunderline{禹}、稷憂施功於民。使\CJKunderline{\CJKunderline{伯夷}}下禮典教民，折斷下民，惟以典法。\CJKunderline{伯禹}身平治水土，主名天下山川，其無名者皆與作名。后稷下教民布種，在於農畝種殖嘉。谷三君者各成其功，惟以殷盛於民，使民衣食充足。乃使士官制御百官之姓於刑之中正，以教民為敬德。言先以禮法化民，民既富而後教之，非苟欲刑殺也。 \par}

穆穆在上，明明在下，灼於四方，罔不惟德之勤。\footnote{堯躬行敬敬在上，三後之徒秉明德明君道於下，灼然彰著四方，故天下之士無不惟德之勤。}故乃明於刑之中，率乂於民棐彝。\footnote{天下皆勤立德，故乃能明於用刑之中正，循道以治於民，輔成常教。○治，直吏反。}


{\noindent\zhuan\zihao{6}\fzbyks 傳“堯躬”至“之勤”。正義曰：\CJKunderwave{釋訓}云：“穆穆，敬也。”“明明”重明，則“穆穆”重敬，當敬天敬民，在於上位也。“明明在下”，則是臣事，知是“三後之徒秉明德明君道於下”也。彰著於四方，四方皆法效之，故天下之士無不惟德之勤。 \par}

{\noindent\zhuan\zihao{6}\fzbyks 傳“天下”至“常教”。正義曰：刑者所以助教而不可專用，非是身有明德，則不能用刑。以天下之大，萬方之眾，必當盡能用刑，天下乃治。此美堯能使“天下皆勤立德，故乃能明於用刑之中正”，言天下皆能用刑，盡得中正，循治民之道以治於民，輔成常教。\CJKunderline{\CJKunderline{伯夷}}所典之禮，是常行之教也。 \par}

{\noindent\shu\zihao{5}\fzkt “穆穆”至“棐彝”。正義曰：言堯躬行敬敬之道在於上位，三後之徒躬秉明德明君道在於下，君臣敬明與德，灼然著於四方，故天下之事無不惟德之勤，悉皆勤行德矣。天下之士皆勤立德，故乃能明於用刑之中正，循大道以治於民，輔成常教。美堯君臣明德，能用刑得中以輔禮教。 \par}

典獄，非訖於威，惟訖於富。\footnote{言堯時主獄，有威有德有恕，非絕於威，惟絕於富。世治，貨賂不行。○賂，來故反。}敬忌，罔有擇言在身。\footnote{堯時典獄皆能敬其職，忌其過，故無有可擇之言在其身。}惟克天德，自作元命，配享在下。”\footnote{凡明於刑之中，無擇言在身，必是惟能天德，自為大命，配享天意，在於天下。}


{\noindent\zhuan\zihao{6}\fzbyks 傳“言堯”至“不行”。正義曰：堯時主獄之官，有威嚴，有德行，有恕心。有犯罪必罪之，是“有威”也。無罪則赦之，是“有德”也。有威有德有恕心，行之不受貨賂，是恕心也。“訖”是盡也，故傳以“訖”為絕。不可能使民不犯，非絕於威。能使不受貨賂，惟絕於富。言以恕心行之，世治則貨賂不行，故獄官無得富者。得凡明”至“天下”。正義曰：“惟克天德”，言能效天為德，當謂天德平均，獄官效天為平均。凡能明於刑之中正矣，又能使無可擇之言在身者，此人必是惟能為天平均之德，斷獄必平矣。“皇天無親，惟德是輔”，若能斷獄平均者，必壽長久大命。大命由己而來，是“自為大命”。“享”訓當也，是此人能配當天命，在於天之下。鄭云：“大命謂延期長久也。” \par}

{\noindent\shu\zihao{5}\fzkt “典獄”至“在下”。正義曰：堯時典獄之官，非能止絕於威，有犯必當行威，威刑不可止也。惟能止絕於富，受貨然後得富，無貨富自絕矣。言於時世治，貨賂不行。堯時典獄之官皆能敬其職事，忌其過失，無有可釋之言在於其身。天德平均，惟能為天之德。志性平均，自為長久大命。配當天意，在於天下。言堯德化之深，於時典獄之官皆能賢也。 \par}

王曰：“嗟！四方司政典獄，非爾惟作天牧？\footnote{主政典獄，謂諸侯也。非汝惟為天牧民乎？言任重是汝。○為，於偽反。任，而鴆反。重，輕重之重。}今爾何監，非時\CJKunderline{\CJKunderline{伯夷}}播刑之迪？\footnote{言當視是\CJKunderline{\CJKunderline{伯夷}}布刑之道而法之。}其今爾何懲？惟時苗民匪察於獄之麗。\footnote{其今汝何懲戒乎？所懲戒惟是苗民非察於獄之施刑，以取滅亡。○麗，力馳反。}罔擇吉人，觀於五刑之中，惟時庶威奪貨，\footnote{言苗民無肯選擇善人，使觀視五刑之中正，惟是眾為威虐者任之，以奪取人貨，所以為亂。}斷制五刑，以亂無辜。上帝不蠲，降咎於苗。\footnote{苗民任奪貨奸人，斷制五刑，以亂加無罪。天不潔其所為，故下咎罪。謂誅之。○蠲，吉緣反。咎，其九反。}苗民無辭於罰，乃絕厥世。”\footnote{言罪重，無以辭於天罰，故堯絕其世。申言之為至戒。}


{\noindent\zhuan\zihao{6}\fzbyks 傳“言當”至“法之”。正義曰：\CJKunderline{\CJKunderline{伯夷}}典禮，\CJKunderline{皋陶}主刑，刑禮相成以為治。不使視\CJKunderline{皋陶}而令視\CJKunderline{\CJKunderline{伯夷}}者，欲其先禮而後刑。道之以禮，禮不從乃刑之，則刑亦\CJKunderline{\CJKunderline{伯夷}}之所布，故令視\CJKunderline{\CJKunderline{伯夷}}布刑之道而法之。王肅云：“\CJKunderline{\CJKunderline{伯夷}}道之以禮，齊之以刑。” \par}

{\noindent\zhuan\zihao{6}\fzbyks 傳“其今”至“滅亡”。正義曰：上言“非時”，此言“惟時”，文異者，“非時”者言豈非是事也，“惟時”者言惟當是事也，雖文異而意同。“惟是苗民非察於獄之施刑以取滅亡”也，言其正謂察於獄之施刑不當於罪以取滅亡。 \par}

{\noindent\zhuan\zihao{6}\fzbyks 傳“苗民”至“誅之”。正義曰：“以亂加無罪”者，正謂以罪加無罪，是亂也。“蠲”訓絜也。“天不絜其所為”者，\CJKunderline{鄭玄}云：“天以苗民所行腥臊不絜，故下禍誅之。” \par}

{\noindent\shu\zihao{5}\fzkt “王曰”至“厥世”。正義曰：王呼諸侯戒之曰：“諮嗟！汝四方主政事典獄訟者諸侯之君等，非汝惟為天牧養民乎？”言汝等皆為天養民，言任重也。“受任既重，當觀古成敗，今汝何所監視乎？其所視者，非是\CJKunderline{\CJKunderline{伯夷}}布刑之道也”。言當效\CJKunderline{\CJKunderline{伯夷}}善布刑法，受令名也。“其今汝何所懲創乎？其所創者惟是苗民非察於獄之施刑乎？”言當創苗民施刑不當取滅亡也。“彼苗民之為政也，無肯選擇善人，使觀視於五刑之中正，惟是眾為威虐者任之，以奪取人之貨賂，任用此人，使斷制五刑，以亂加無罪之人。上天不絜其所為，故下咎惡於苗民。苗民無以辭於天罰，堯乃絕滅其世。汝等安得不懲創乎！” \par}

王曰：“嗚呼！念之哉！\footnote{念以\CJKunderline{\CJKunderline{伯夷}}為法，苗民為戒。}伯父、伯兄、仲叔、季弟、幼子、童孫，皆聽朕言，庶有格命。\footnote{皆石同姓，有父兄弟子孫。列者伯仲叔季，順少長也。舉同姓包異姓，言不殊也。聽從我言，庶幾有至命。○聽如字，又他經反。少，詩照反。長，丁丈反。}今爾罔不由慰日勤，爾罔或戒不勤。\footnote{今汝無不用安自居，日當勤之。汝無有徒念戒而不勤。○日，人實反，一音曰。}天齊於民，俾我一日，非終惟終在人。\footnote{天整齊於下民，使我為之，一日所行，非為天所終，惟為天所終，在人所行。○天齊於民，絕句。馬云：“齊，中也。”俾我，絕句。俾，必爾反，馬本作矜；矜，哀也。}爾尚敬逆天命，以奉我一人。雖畏勿畏，雖休勿休，\footnote{汝當庶幾敬逆天命，以奉我一人之戒。行事雖見畏，勿自謂可敬畏。雖見美，勿自謂有德美。}惟敬五刑，以成三德。一人有慶，兆民賴之，其寧惟永。”\footnote{先戒以勞謙之德，次教以惟敬五刑，所以成剛柔正直之三德也。天子有善，則兆民賴之，其乃安寧長久之道。}


{\noindent\zhuan\zihao{6}\fzbyks 傳“皆王”至“至命”。正義曰：此總告諸侯，不獨告同姓，知“舉同姓包異姓”也。“格”訓至也，言庶幾有至命。“至命”當謂至善之命，不知是何命也。\CJKunderline{鄭玄}云：“格，登也。登命謂壽考者。”傳雲“至命”亦謂壽考。 \par}

{\noindent\zhuan\zihao{6}\fzbyks 傳“今汝”至“不勤”。正義曰：“由”，用也。“慰”，安也。人之行事多有始無終，從而不改。王既殷勤教誨，恐其知而不行，或當曰欲勤行而中道倦怠，故以此言戒之。今汝等諸侯無不用安道以自居，言曰我當勤之。“安道”者，謂勤其職，是安之道。若不勤其職，是危之道也。 \par}

{\noindent\zhuan\zihao{6}\fzbyks 傳“天整”至“所行”。正義曰：“天整齊於下民”者，欲使之順道依理，以性命自終也。以民不能自治，故使我為之，使我為天子。我既受天委付，務欲稱天之心。墜失天命，是不為天所終。保全祿位，是為天所終。我一日所行善之與惡，非為天所終，惟為天所終，皆在人所行。王言已冀欲使為行稱天意也。 \par}

{\noindent\zhuan\zihao{6}\fzbyks 傳“汝當”至“德美”。正義曰：“逆”，迎也。上天授人為主，是下天命也。諸侯上輔天子，是逆天命也，言與天意相迎逆也。“汝當庶幾敬逆天命，以奉我一人之戒”，欲使之順天意而用己命。凡人被人畏，必當自謂己有可畏敬；被人譽，必自謂已實有德美。故戒之，汝等所行事，雖見畏，勿自謂可敬畏；雖見美，勿自謂有德美。教之令謙而不自恃也。 \par}

{\noindent\zhuan\zihao{6}\fzbyks 傳“先戒”至“之道”。正義曰：上句“雖畏勿畏，雖休勿休”，是“先戒以勞謙之德”也。“勞謙”，\CJKunderwave{易·謙卦}九三爻辭。謙則心勞，故云“勞謙”。天子有善，以善事教天下，則兆民蒙賴之。 \par}

{\noindent\shu\zihao{5}\fzkt “王曰”至“惟永”。正義曰：王言而嘆曰：“嗚呼！汝等諸侯其當念之哉！”念以\CJKunderline{\CJKunderline{伯夷}}為法，苗民為戒。既令念此法戒，又呼同姓諸侯曰：“伯父、伯兄、仲叔、季弟、幼子、童孫等，汝皆聽從我言，依行用之，庶幾有至善之命，命必長壽也。今汝等諸侯無不用安道以自居，曰我當勤之哉。汝已許自勤，即當必勤，汝無有徒念我戒，許欲自勤而身竟不勤。”戒使必自勤也。“上天欲整齊於下民，使我為之令，我為天子整齊下民也。我一日所行失其道，非為天所終。一日所行得其理，惟為天所終。此事皆在人所行”。言已當慎行以順天也。“我已冀欲順天，汝等當庶幾敬逆天命，以奉用我一人之戒。汝所行事，雖見畏，勿自謂可敬畏。雖見美，勿自謂有德美”。欲令其謙而勿自取也。“汝等惟當敬慎用此五刑，以成剛柔正直之三德，以輔我天子。我天子一人有善事，則億兆之民蒙賴之。若能如此，其乃安寧，惟久長之道也”。 \par}

王曰：“吁！來，有邦有土，告爾祥刑。\footnote{籲，嘆也。有國土諸侯，告汝以善用刑之道。○籲，況於反，馬作於；於，於也。}在今爾安百姓，何擇非人？何敬非刑？何度非及？\footnote{在今爾安百姓兆民之道，當何所擇？非惟吉人乎？當何所敬？非惟五刑乎？當何所度？非惟及世輕重所宜乎？○度，待洛反，注同，馬云：“造謀也。”}兩造具備，師聽五辭。\footnote{兩謂囚、證。造，至也。兩至具備，則眾獄官共聽其入五刑之辭。○造，七報反，注同。}五辭簡孚，正於五刑。\footnote{五辭簡核，信有罪驗，則正之於五刑。○核，幸革反。}


{\noindent\zhuan\zihao{6}\fzbyks 傳“在今”至“宜乎”。正義曰：“何度非及”，其言不明。以論刑事，而言度所及，知所度者，度及世之用刑輕重所宜。王肅云：“度，謀也。非當與主獄者謀慮刑事，度世輕重所宜也。” \par}

{\noindent\zhuan\zihao{6}\fzbyks 傳“兩謂”至“之辭”。正義曰：“兩”謂兩人，謂囚與證也。凡競獄必有兩人為敵，各言有辭理。或時兩皆須證，則囚之與證非徒兩人而已。兩人謂囚與證，不為兩敵至者，將斷其罪，必須得證，兩敵同時在官，不須待至；且兩人競理，或並皆為囚，各自須證，故以“兩”為囚與證也。兩至具備，謂囚證具足。各得其辭，乃據辭定罪。與眾獄官共聽其辭，觀其犯狀，斟酌入罪，或入墨劓，或入宮剕，故云“聽其入五刑之辭”也。 \par}

{\noindent\zhuan\zihao{6}\fzbyks 傳“五辭”至“五刑”。正義曰：既得囚證將入五刑之辭，更復簡練核實，知其信有罪狀，與刑書正同，則依刑書斷之，應墨者墨之，應殺者殺之。 \par}

五刑不簡，正於五罰。\footnote{不簡核，謂不應五刑。當正五罰，出金贖罪。○應，應對之應，下同。}五罰不服，正於五過。\footnote{不服，不應罰也。正於五過，從赦免。}五過之疵：惟官，惟反，惟內，惟貨，惟來。\footnote{五過之所病，或嘗同官位，或詐反囚辭，或內親用事，或行貨枉法，或舊相往來，皆病所在。○疵，才斯反。來，馬本作求，云：“有求，請賕也。”}


{\noindent\zhuan\zihao{6}\fzbyks 傳“不簡”至“贖罪”。正義曰：“不簡核”者謂覆審囚證之辭，不如簡核之狀。既囚與證辭不相符合，則是犯狀不定，謂“不應五刑”。不與五刑書同，獄官疑不能決，則當正之於五罰，令其出金贖罪。依準五刑，疑則從罰，故為“五罰”，即下文是也。今律：“疑罪各依所犯以贖。”論虛實之證，等是非之理，均或事涉疑似，旁無證見，或雖有證見，事非疑似，如此者皆為疑罪。 \par}

{\noindent\zhuan\zihao{6}\fzbyks 傳“不服”至“赦免”。正義曰：“不服，不應罰”者，欲令贖罪，而其人不服，獄官重加簡核，無復疑似之狀，本情非罪，不可強遣出金，如是者則正之於五過。雖事涉疑似有罪，乃是過失，過則可原，故從赦免。下文惟有“五刑”、“五罰”而無“五過”，亦稱“五”者，緣五罰為過，故謂之“五過”。五者之過，皆可原也。 \par}

{\noindent\zhuan\zihao{6}\fzbyks 傳“五過”至“所在”。正義曰：\CJKunderwave{釋詁}云：“疵，病也。”此五過之所病，皆謂獄吏故出入人罪，應刑不刑，應罰不罰，致之五過而赦免之，故指言“五過之疵”。於五刑五罰，不赦其罪，未有此病，故不言“五刑之疵”、“五罰之疵”。應刑而罰，亦是其病，於赦免言病，則赦刑從罰亦是病可知。損害王道，於政為病，故謂之“病”。“惟官”謂嘗同官位，與吏舊同僚也。“或詐反囚辭”，拒諱實情，不承服也。“或內親用事”，囚有親戒在官吏，或望其意而曲筆也。或行貨於吏，吏受財枉法也。或囚與吏舊相往來。此五事皆是病之所在。五事皆是枉法，但枉法多是為貨，故於“貨”言“枉”，餘皆枉可知。 \par}

其罪惟均，其審克之。\footnote{以病所在，出入人罪，使在五過，罪與犯法者同。其當清察，能使之不行。}五刑之疑有赦，五罰之疑有赦，其審克之。\footnote{刑疑赦從罰，罰疑赦從免。其當清察，能得其理。}簡孚有眾，惟貌有稽。\footnote{簡核誠信，有合眾心。惟察其貌，有所考合，重刑之至。}


{\noindent\zhuan\zihao{6}\fzbyks 傳“以病”至“不行”。正義曰：以五病所在，出入人罪，不罰不刑使得在於五過，妄赦免之，此獄吏之罪與犯法者同。諸侯國君清證審察，能使之不行，乃為善也。此以病所在，惟出人罪耳，而傳並言“入”者，有罪而妄出與無罪而妄入，獄吏之罪等，故以“出入”言之。今律：“故出入者與同罪。”而此是也。 \par}

{\noindent\zhuan\zihao{6}\fzbyks 傳“刑疑”至“其理”。正義曰：刑疑有赦，赦從罰也。罰疑有赦，赦從免也。上雲“五罰不服，正於五過”，即是免之也。不言五過之疑有赦者，知過則赦之，不得疑也。“其當清察，能得其理”，不使應刑妄得罰，應罰妄得免也。\CJKunderwave{舜典}雲“眚災肆赦”，\CJKunderwave{大禹謨}雲“宥過無大”，\CJKunderwave{易·解卦}象雲“君子以赦過宥罪”，\CJKunderwave{論語}雲“赦小過”，是過失之罪，皆當赦放，故知過即是赦之。\CJKunderline{鄭玄}云：“不言五過之疑有赦者，過不赦也。\CJKunderwave{禮記}云：‘凡執禁以齊眾者，不赦過。’”如鄭此言，五罰不服正於五過者，五過皆當罪之也。五刑之疑赦刑取贖，五罰疑者反使服刑，是刑疑而輸贖，罰疑而受刑，不疑而更輕，可疑而益重，事之顛倒一至此乎？謂之“祥刑”，豈當若是？然則“不赦過”者，復何所謂“執禁以齊眾”非謂之平常之過失也。人君故設禁約，將以齊整大眾，小事易犯，人必輕之，過犯悉皆赦之，眾人不可復禁，是故不赦小過，所以齊整眾人，令其不敢犯也。今律：“和合御藥誤不如本方，御幸舟舡誤不牢固，罪皆死。乏軍興者斬。”故失等皆是不赦過也。 \par}

{\noindent\zhuan\zihao{6}\fzbyks 傳“簡核”至“之”至“”。正義曰：“簡核誠信，有合眾心”，或皆以為可刑，或可以為赦，未得即斷之，惟當察其囚貌，更有所考合，考合復同，乃從眾議斷之，重刑之至也。“察其貌”者，即\CJKunderwave{周禮}五聽，辭聽、色聽、氣聽、耳聽、目聽也。\CJKunderline{鄭玄}以為辭聽“觀其出言，不直則煩”；色聽“觀其顏色，不直則赧然”；氣聽“觀其氣息，不直則喘”；耳聽“觀其聽聆，不直則惑”；目聽“觀其眸子，視不直則眊然”。是“察其貌，有所考合”也。 \par}

無簡不聽，具嚴天威。\footnote{無簡核誠信，不聽理具獄，皆當嚴敬天威，無輕用刑。}墨闢疑赦，其罰百鍰，閱實其罪。\footnote{刻其顙而涅之曰墨刑，疑則赦從罰。六兩曰鍰。鍰，黃鐵也。閱實其罪，使與罰名相當。○闢，婢亦反。鍰，徐戶關反，六兩也。鄭及\CJKunderwave{爾雅}同。\CJKunderwave{說文}云：“六鋝也。”“鋝，十一銖二十五分述之十三也。”馬同，又云：“賈逵說俗儒以鋝重六兩，\CJKunderwave{周官}劍重九鋝，俗儒近是。”閱音悅。顙，素黨反。涅，乃結反。}劓闢疑赦，其罰惟倍，閱實其罪。\footnote{截鼻曰劓。刑倍百為二百鍰。}剕闢疑赦，其罰倍差，閱實其罪。\footnote{刖足曰剕。倍差謂倍之又半，為五百鍰。}


{\noindent\zhuan\zihao{6}\fzbyks 傳“無簡”至“用刑”。正義曰：“無簡核誠信”者，謂簡核之，於罪無誠信效驗可簡核，即是無罪之人，當赦之。 \par}

{\noindent\zhuan\zihao{6}\fzbyks 傳“刻其”至“相當”。正義曰：五刑之名，見於經傳，唐虞已來皆有之矣，未知上古起在何時也。漢文帝始除肉刑，其刻顙、截鼻、刖足、割勢皆法傳於先代，\CJKunderline{孔君}親見之。\CJKunderwave{說文}云：“顙，頟也。”“墨”一名黥。\CJKunderline{鄭玄}\CJKunderwave{周禮}注云：“墨，黥也。先刻其面，以墨窒之。”言刻頟為瘡，以墨塞瘡孔，令變色也。“六兩曰鍰”，蓋古語，存於當時，未必有明文也。\CJKunderwave{考工記}云，戈矛重三鋝。馬融云：“鋝，量名。當與\CJKunderwave{呂刑}鍰同。俗儒雲鋝六兩為一川，不知所出耳。”\CJKunderline{鄭玄}云：“鍰，稱輕重之名。今代、東萊稱，或以太半兩為鈞，十鈞為鍰，鍰重六兩太半兩。鍰、鋝似同也。或有存行之者，十鈞為鍰，二鍰四鈞而當一斤，然則鍰重六兩三分兩之二。\CJKunderwave{周禮}謂鍰為鋝。”如\CJKunderline{鄭玄}之言，一鍰之重六兩，多於孔、王所說，惟校十六銖爾。\CJKunderwave{舜典}云：“金作贖刑。”傳以金為黃金，此言“黃鐵”者，古者金銀銅鐵總號為“金”，今別之以為四名，此傳言“黃鐵”，\CJKunderwave{舜典}傳言“黃金”，皆是今之銅也。古人贖罪悉皆用銅，而傳或稱“黃金”，或言“黃鐵”，謂銅為金為鐵爾。“閱實其罪”，撿閱核實其所犯之罪，使與罰名相當，然後收取其贖。此既罪疑而取贖，疑罪不定，恐受贖參差，故五罰之下皆言“閱實其罪”，慮其不相當故也。 \par}

{\noindent\zhuan\zihao{6}\fzbyks 傳“刖足”至“百鍰”。正義曰：\CJKunderwave{釋詁}云：“剕，刖也。”李巡云：“斷足曰刖。”\CJKunderwave{說文}云：“刖，絕也。”是“刖”者斷絕之名，故“刖足曰剕”。贖劓倍墨，剕應倍劓，而云“倍差”，倍之又有差，則不啻一倍也。下句贖宮六百鍰，知倍之又半之為五百鍰也。截鼻重於黥頟，相校猶少。刖足重於截鼻，所校則多。刖足之罪，近於宮刑，故使贖剕不啻倍劓，而多少近於贖宮也。 \par}

宮闢疑赦，其罰六百鍰，閱實其罪。\footnote{宮，淫刑也。男子割勢，婦人幽閉，次死之刑。序五刑，先輕轉至重者，事之宜。}大辟疑赦，其罰千鍰，閱實其罪。\footnote{死刑也。五刑疑各入罰，不降相因，古之制也。}墨罰之屬千，劓罰之屬千，剕罰之屬五百，宮罰之屬三百，大辟之罰其屬二百。五刑之屬三千。\footnote{別言罰屬，合言刑屬，明刑罰同屬，互見其義以相備。○見，賢遍反。}

{\noindent\zhuan\zihao{6}\fzbyks 傳“宮淫”至“之宜”。正義曰：伏生\CJKunderwave{書傳}云：“男女不以義交者，其刑宮。”是宮刑為淫刑也。男子之陰名為勢，割去其勢，與椓去其陰，事亦同也。“婦人幽閉”，閉於宮使不得出也。本制宮刑，主為淫者，後人被此罪者，未必盡皆為淫。昭五年\CJKunderwave{左傳}楚子“以羊舌肸為司宮”，非坐淫也。漢除肉刑，除墨、劓、剕耳，宮刑猶在。近代反逆緣坐，男子十五已下不應死者皆宮之。大隋開皇之初，始除男子宮刑，婦人猶閉於宮。宮是次死之刑，宮於四刑為最重也。人犯輕刑者多，犯重刑者少，又以鍰數以倍相加，序五刑先輕後重，取事之宜。 \par}

{\noindent\zhuan\zihao{6}\fzbyks 傳“死刑”至“制也”。正義曰：\CJKunderwave{釋詁}云：“闢，罪也。”死是罪之大者，故謂死刑為“大辟”。經歷陳罰之鍰數，五刑之疑各自入罰。“不降相因”，不合死疑入宮，宮疑入剕者，是古之制也。所以然者，以其所犯疑不能決，故使贖之。次刑非其所犯，故不得降相因。 \par}

{\noindent\zhuan\zihao{6}\fzbyks 傳“別言”至“相備”。正義曰：此經歷言“二百”、“三百”、“五百”者，各是刑之條也。每於其條有犯者，實則刑之，疑則罰之，刑屬罰屬其數同也。別言罰屬，五者各言其數，合言刑屬，但總雲“三千”，明刑罰同其屬數，互見其義以相備也。經雲“大辟之罰，其屬二百”，文異於上四罰者，以“大辟”二字不可雲“大辟罰之屬”，故分為二句，以其二字足使成文。 \par}

{\noindent\shu\zihao{5}\fzkt “王曰”至“天威”。正義曰：凡與人言，必呼使來前。“籲”，嘆聲也。王嘆而呼諸侯曰：“吁！來，有邦國、有土地諸侯國君等，告汝以善用刑之道。在於今日，汝安百姓兆民之道，何所選擇？非惟選擇善人乎？何所敬慎？非惟敬慎五刑乎？何所謀度？非惟度及世之用刑輕重所宜乎”即教諸侯以斷獄之法。“凡斷獄者，必令囚之與證兩皆來至。囚證具備，取其言語，乃與眾獄官共聽其入五刑之辭。其五刑之辭簡核，信實有罪，則正之於五刑，以五刑之罪罪其身也。五刑之辭不如眾所簡核，不合入五刑，則正之於五罰。罰謂其取贖也。於五罰論之，又有辭不服，則正之於五過，過失可宥，則教宥之。從刑入罰，從罰入過。此五過之所病者，惟嘗同官位，惟詐反囚辭，惟內親用事，惟行貨枉法，惟舊相往來。以此五病出入人罪，其罪與犯法者均。其當清證審察，能使五者不行，乃為能耳。五刑之疑有赦，赦從罰也。五罰之疑有赦，赦從過也，過則赦之矣。其當清證審察使能之，勿使妄入人罪，妄得赦免。既得囚辭，簡核誠信，有合眾心。或記可刑，或皆可放，雖雲合罪，惟更審察其貌，有所考合”。謂貌又當罪，乃決斷之。“無簡不聽”者，謂雖似罪狀，無可簡核誠信合罪者，則不聽理其獄，當放赦之。皆當嚴敬天威，勿輕聽用刑也。 \par}

上下比罪，無僣亂辭，勿用不行，\footnote{上下比方其罪，無聽僣亂之辭以自疑，勿用折獄，不可行。○僣，子念反。}惟察惟法，其審克之。\footnote{惟當清察罪人之辭，附以法理，其當詳審能之。}上刑適輕，下服。\footnote{重刑有可以虧減則之輕，服下罪。}下刑適重，上服。輕重諸罰有權。\footnote{一人有二罪，則之重而輕並數。輕重諸刑罰各有權宜。○並，必政反。數，色住反。}刑罰世輕世重，惟齊非齊，有倫有要。\footnote{言刑罰隨世輕重也。刑新國用輕典，刑亂國用重典，刑平國用中典。凡刑所以齊非齊，各有倫理，有要善。}


{\noindent\zhuan\zihao{6}\fzbyks 傳“上下”至“可行”。正義曰：罪條雖有多數，犯者未必當條，當取故事並之，上下比方其罪之輕重。上比重罪，下比輕罪，觀其所犯當與誰同。獄官不可盡賢，其間或有阿曲，宜預防之。“僣”，不信也。獄官與囚等或作不信之辭，以惑亂在上，人君無得聽此僣亂之辭以自疑惑，勿即用此僣亂之辭以之斷獄，此僣亂之言不可行用也。 \par}

{\noindent\zhuan\zihao{6}\fzbyks 傳“一人”至“權宜”。正義曰：“一人有二罪，則之重而輕並數”者，謂若一人有二罪，則應兩罪俱治，今惟斷獄以重條，而輕者不更別數，與重並數為一。劉君以為“上刑適輕、下刑適重皆以為一人有二罪。上刑適輕者，若今律重罪應贖，輕罪應居作官當者，以居作官當為重，是為上刑適輕。下刑適重者，謂若二者俱是贓罪，罪從重科，輕贓亦備，是為而輕並數也”。知不然者，案經既言“下刑適重，上服”，則是重上服而已，何得為輕贓亦備？又今律雲“重罪應贖，輕重應居作官當者，以居作官當為重”者，此即是下刑適重之條，而以為上刑適輕之例，實為未允。且孔傳下經始雲“一人有二罪”，則上經所云非一人有二罪者也。劉君妄為其說，故今不從。 \par}

{\noindent\zhuan\zihao{6}\fzbyks 傳“言刑”至“要善”。正義曰：“刑罰隨世輕重”，言觀世而制刑也。“刑新國用輕典，刑亂國用重典，刑平國用中典”，\CJKunderwave{周禮·大司寇}文也。\CJKunderline{鄭玄}云：“新國者，新闢地立君之國。用輕法者，為其民未習於教也。平國，承平守成之國。用中典者，常行之法也。亂國，篡弒叛逆之國。用重典者，以其化惡，伐滅之也。” \par}

{\noindent\shu\zihao{5}\fzkt “上下”至“有要”。正義曰：此又述斷獄之法。將斷獄訟，當上下比方其罪之輕重，乃與獄官眾議斷之。其囚有僣亂之虛辭者，無得聽之，勿用此辭斷獄，此僣亂之辭，言不可行也。惟當清察罪人之辭，惟當附以法理，其當詳審使能之，勿使僣失為不能也。“上刑適輕”者，謂一人雖犯一罪，狀當輕重兩條，據重條之上有可以虧減者，則之輕條，服下罪也。“下刑適重”者，謂一人之身輕重二罪俱發，則以重罪而從上服，令之服上罪。或輕或重，諸所罪罰，皆有權宜，當臨時斟酌其狀，不得雷同加罪。刑罰有世輕世重，當視世所宜，權而行之。行罰者所以齊非齊者，有倫理，有要善。戒令審量之。 \par}

罰懲非死，人極於病。\footnote{刑罰所以懲過，非殺人，欲使惡人極於病苦，莫敢犯者。}非佞折獄，惟良折獄，罔非在中。\footnote{非口才可以斷獄，惟平良可以斷獄，無不在中正。}察辭於差，非從惟從。\footnote{察囚辭其難在於差錯，非從其偽辭，惟從其本情。}哀敬折獄，明啟刑書，胥佔，咸庶中正。\footnote{當憐下人之犯法，敬斷獄之害人，明開刑書，相與佔之，使刑當其罪，皆庶幾必得中正之道。○當，丁浪反。}其刑其罰，其審克之。\footnote{其所刑，其所罰，其當詳審能之，無失中正。}



{\noindent\zhuan\zihao{6}\fzbyks 傳“當憐”至“之道”。正義曰：\CJKunderwave{論語}云，陽膚為士師，曾子戒之云：“如得其情，則哀矜而勿喜。”是斷獄者於斷之時，當憐下民之犯法也。死者不可復生，斷者不可復續，當須敬慎斷獄之害人，勿得輕耳即決之。五刑之屬三千，皆著在刑書，使斷獄者依案用之，宜令斷獄諸官明開刑書，相與佔之，使刑書當其罪。令人之所犯，不必當條，須探測刑書之意，比附以斷其罪，若卜筮之佔然，故稱“佔”也。“皆庶幾必得中正之道”，令獄官同心思使中也。此言“明啟刑書”，而\CJKunderwave{左傳}雲“昔先王議事以制，不為刑辟”者，彼鑄刑書以宣示百姓，故云臨事制宜，不預明刑辟。人有犯罪，原其情之善惡，斷定其輕重，乃於刑書比附而罪之。故彼此各據其一，義不相違也。 \par}

獄成而孚，輸而孚。\footnote{斷獄成辭而信，當輸汝信於王。謂上其鞫劾文辭。○上，時掌反，下注同。鞫，九六反。劾，亥代反，\CJKunderwave{玉篇}胡得反。}其刑上備，有並兩刑。”\footnote{其斷刑文書上王府皆當備具，有並兩刑，亦具上之。}

{\noindent\zhuan\zihao{6}\fzbyks 傳“斷獄”至“文辭”。正義曰：“孚”，信也。“輸”，寫也。下“而”為汝也。斷獄成辭而得信實，當輸寫汝之信實以告於王，勿藏隱其情不告王也。曲必隱情，直則無隱，令其不隱情者，欲使之無阿曲也。漢世問罪謂之“鞫”，斷獄謂之“劾”，謂上其鞫劾文辭也。 \par}

{\noindent\zhuan\zihao{6}\fzbyks 傳“其斷”至“上之”。正義曰：“其斷刑文書上王府皆當備具”，若今曹司寫案申尚書省也。“有並兩刑”，謂人犯兩事，刑有上下，雖罪從重斷，有兩刑者，亦並具上之，使王知其事。王或時以下刑為重，改下為上，故並亦上之。 \par}

{\noindent\shu\zihao{5}\fzkt “罰懲”至“兩刑”。正義曰：言聖人之制刑罰，所以懲創罪過，非要使人死也，欲使惡人極於病苦，莫敢犯之而已。非口才辯佞之人可以斷獄，惟良善之人乃可以斷獄。言斷獄無非在其中正，佞人即不能然也。察囚之辭其難在於言辭差錯，斷獄者非從其偽辭，惟從其本情。斷獄之時，當哀憐之下民之犯法，敬慎斷獄之害人，勿得輕耳斷之，必令典獄諸官明開刑書，相與佔之，皆無幾得中正之道，其所刑罰，其當詳審能之，勿使失中。其斷獄成辭，得其信實，又當輸汝信實之狀而告於王。其斷刑文書上於王府，皆使備具，勿有疏漏。其囚若犯二事，罪雖從重，有並兩刑上之者，言有兩刑，亦具上之。恐獄官有所隱沒，故戒之。 \par}

王曰：“嗚呼！敬之哉！官伯、族姓，朕言多懼。\footnote{敬之哉，告使敬刑。官長，諸侯。族，同族。姓，異姓也。我言多可戒懼，以儆之。○儆音景。}朕敬於刑，有德惟刑。\footnote{我敬於刑，當使有德者惟典刑。}今天相民，作配在下，明清於單辭。\footnote{今天治民，人君為配天在下，當承天意，聽訟當清審單辭。單辭特難聽，故言之。○相如字，馬息亮反，助也。}


{\noindent\zhuan\zihao{6}\fzbyks 傳“敬之”至“儆之”。正義曰：此篇主多戒諸侯百官之長，故知“官長”即諸侯也。襄十二年\CJKunderwave{左傳}哭諸侯之例云：“異姓臨於外，同族於禰廟。”是相對則“族”為同姓，“姓”為異姓也。告之以“我言多可戒懼”者，以儆戒之也。下言民無善政，則天罰人主，是儆戒諸侯也。 \par}

{\noindent\zhuan\zihao{6}\fzbyks 傳“我敬”至“典刑”。正義曰：“當使有德者惟典刑”，言將選有德之人使為刑官，刑官不用無德之人也。 \par}

{\noindent\zhuan\zihao{6}\fzbyks 傳“今天”至“言之”。正義曰：傳以“相”為治，“今天治民”者，天有意治民，而天不自治，使人治之。人君為配天在下，當承天意治民，治之當使稱天心也。欲稱天心，聽獄當清審單辭。“單辭”謂一人獨言，未有與對之人。訟者多直已以曲彼，構辭以誣人，單辭特難聽，故言之也。\CJKunderline{孔子}美子路云：“片言可以折獄者，其由也與。”“片言”即“單辭”也。子路行直聞於天下，不肯自道已長，妄稱彼短，得其單辭即可以斷獄者，惟子路爾。凡人少能然，故難聽也。 \par}

民之亂，罔不中聽獄之兩辭，\footnote{民之所以治，由典獄之無不以中正聽獄之兩辭，兩辭棄虛從實，刑獄清則民治。○治，直吏反。}無或私家於獄之兩辭。\footnote{典獄無敢有受貨聽詐，成私家於獄之兩辭。}獄貨非寶，惟府辜功，報以庶尤。\footnote{受獄貨非家寶也，惟聚罪之事，其報則以眾人見罪。}


{\noindent\zhuan\zihao{6}\fzbyks 傳“民之”至“民治”。正義曰：“獄之兩辭”，謂兩人競理，一虛一實，實者枉屈，虛者得理，則此民之所以不得治也。民之所以得治者，由典獄之官其無不以有中正之心聽獄之兩辭，棄虛從實，實者得理，虛者受刑，虛者不敢更訟，則刑獄清而民治矣。\CJKunderline{孔子}稱“必也使無訟乎”，謂此也。 \par}

{\noindent\zhuan\zihao{6}\fzbyks 傳“典獄”至“兩辭”。正義曰：典獄知其虛，受其貨，而聽其詐。詐者虛而得理，獄官致富成私家，此民之所以亂也。故戒諸侯無使獄官成私家於獄之兩辭。 \par}

{\noindent\zhuan\zihao{6}\fzbyks 傳“受獄”至“見罪”。正義曰：“府”，聚也。“功”，事也。受獄貨非是家之寶也，惟最聚近罪之事爾。罪多必有惡報，其報則以眾人見罪也。眾人見罪者多，天必報以禍罰，故下句戒令畏天罰也。 \par}

永畏惟罰，非天不中，惟人在命。\footnote{當長畏懼惟為天所罰，非天道不中，惟人在教命使不中，不中則天罰之。}天罰不極，庶民罔有令政在於天下。”\footnote{天道罰不中，令眾民無有善政在於天下，由人主不中，將亦罰之。○令，力呈反。}

{\noindent\zhuan\zihao{6}\fzbyks 傳“當長”至“罰之”。正義曰：眾人見罪者多，天必報以禍罰，汝諸侯等當長畏懼為天所罰。天之罰人，非天道不得其中，惟人在其教命自使不申，教命不中，則天罰之。諸侯一，施教命於民者也，故戒以施教命中否也。 \par}

{\noindent\zhuan\zihao{6}\fzbyks 傳“天道”至“罰之”。正義曰：天道下罰，罰不中者，令使眾民無有善政在於天下，由人主不中。為人主不中，故無善政，天將亦罰人主。“人主”謂諸侯，此言戒諸侯也。 \par}

{\noindent\shu\zihao{5}\fzkt “王曰”至“天下”。正義曰：王嘆而呼諸侯曰：“嗚呼！刑罰事重，汝當敬之哉！謂諸侯官之長，此同族異姓等，我言多可戒懼。我敬於刑，當刑命有德者惟典刑事。今上天治民，命人君為天子，配天在於下，承天之意，為事甚重。其聽獄訟，當明白清審於獄之單辭。民之所以治者，由獄官無有不用中正聽訟之兩辭。由以中正之故，下民得治。汝獄官無有敢受貨賂，成私家於獄之兩辭。勿於獄之兩家受貨致富，治獄受貨非家寶也，惟是聚罪之事。”言汝身多違則不達，虛言戒行急惡，疏非虛論矣。“多聚罪則天報汝，以眾人見被尤怨而罰責之。汝當長畏惟天所罰，天罰汝者非是天道不中，惟人在於自作教命，使不中爾。教命不中，則天罰汝。天道罰不中也，若令眾民無有善政在於天下，則是人主不中，天亦將罰人主”。諸侯為民之主，故以天罰懼之。 \par}

王曰：“嗚呼！嗣孫，今往何監？非德於民之中？尚明聽之哉！\footnote{嗣孫，諸侯嗣世子孫，非一世。自今已往，當何監視？非當立德於民，為之中正乎？庶幾明聽我言而行之哉！}哲人惟刑，無疆之辭，屬於五極，咸中有慶。\footnote{言智人惟用刑，乃有無窮之善，辭名聞於後世。以其折獄屬五常之中正，皆中有善，所以然也。○屬音燭。}受王嘉師，監於茲祥刑。”\footnote{有邦有土受王之善眾而治之者，視於此善刑。欲其勤而法之，為無疆之辭。}


{\noindent\zhuan\zihao{6}\fzbyks 傳“言智”至“然也”。正義曰：“屬”謂屬著也。“極”，中也。“慶”，善也。“五常”謂仁義禮智信，人所常行之道也。言得有善辭，名聞於後世者，以其斷獄能屬著於五常之中正，皆得其理而法之有善，所以得然也。知“五”是五常者，以人所常行惟有五事，知是五常也。 \par}

{\noindent\shu\zihao{5}\fzkt “王曰”至“祥刑”。正義曰：戒之既終，王又言而嘆曰：“嗚呼！汝諸侯嗣世子孫等，從自今已往，當何所監視？非當視立德於民而為之中正乎？”言諸侯並嗣世惟當視此立德於民為之中正之事。“汝必視此，庶幾明聽我言而行之哉！有智之人惟能用刑，乃有無疆境之善辭。得有無疆善辭者，以其折獄能屬於五常之中正，皆中其理而法有善政故也。汝有邦有土之君，受王之善眾而治之，當視於此善刑。”從上已來舉善刑以告之，欲其勤而法之，使有無窮之美譽。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
