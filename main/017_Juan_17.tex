%% Time-stamp: <Chen Wang: 2024-04-02 11:42:41>
%% -*- coding: utf-8 -*-

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十七}


\section{蔡仲之命第十九【偽】}


蔡叔既沒，\footnote{以罪放而卒。}王命蔡仲，踐諸侯位，\footnote{成王也。父卒命子，罪不相及。}作\CJKunderwave{蔡仲之命}。\footnote{冊書命之。}

蔡仲之命\footnote{蔡，國名。仲，字。因以名篇。}


{\noindent\zhuan\zihao{6}\fzbyks 傳“成王”至“相及”。正義曰：編書以世先後為次，此篇在成王書內，知“王命蔡仲”是成王命之也。蔡叔之沒，不知何年，其命蔡仲，未必初卒即命，以其繼父命子，故系之蔡叔之後也。蔡叔有罪而命蔡仲者，“父卒命子，罪不相及”也。昭二十年\CJKunderwave{左傳}曰：“父子兄弟，罪不相及。”其言“罪不相及”，謂蔡仲不坐父爾。若父有大罪，罪當絕滅，正可別封他國，不得仍取蔡名，以蔡叔為始祖也。蔡叔身尚不死，明其罪輕。不立管叔之後者，蓋罪重無子，或有而不賢故也。 \par}

{\noindent\shu\zihao{5}\fzkt “蔡叔”至“之命”。正義曰：蔡叔與管叔流言於國，謗毀周公，周公囚之郭鄰，至死不赦。蔡叔既沒，成王命蔡叔之子蔡仲踐諸侯之位，封為國君，以策書命之。史敘其事，故作\CJKunderwave{蔡仲之命}。 \par}

惟周公位冢宰，正百工，\footnote{百官總己以聽冢宰，謂武王崩時。}群叔流言，乃致闢管叔於商；囚蔡叔於郭鄰，以車七乘；\footnote{致法謂誅殺。囚謂制其出入。郭鄰，中國之外地名。從車七乘，言少。管、蔡，國名。○闢，婢亦反，徐扶亦反。乘，繩證反。從，才用反。}降霍叔於庶人，三年不齒。\footnote{罪輕，故退為眾人，三年之後乃齒錄，封為霍侯，子孫為晉所滅。}蔡仲克庸祗德，周公以為卿士。\footnote{蔡仲能用敬德，稱其賢也。明王之法，誅父用子，言至公。周公，圻內諸侯，二卿治事。○圻，巨依反，下同。}叔卒，乃命諸王邦之蔡。\footnote{叔之所封，圻內之蔡。仲之所封，淮汝之間。圻內之蔡名已滅，故取其名以名新國，欲其戒之。}


{\noindent\zhuan\zihao{6}\fzbyks 傳“致法”至“國名”。正義曰：\CJKunderwave{周禮}有掌囚之官，鄭云，囚，拘也，主拘繫當刑殺者。拘繫之是為制其出入，不得輒行。“郭鄰，中國之外地名”，蓋相傳為然，不知在何方。\CJKunderwave{舜典}雲“流宥五刑”，謂流之遠地，任其自生，此則徙之郭鄰，而又囚之。\CJKunderwave{管蔡世家}雲“封叔鮮于管，封叔度於蔡”，是管、蔡為國名。杜預云：“管在滎陽京縣東北。” \par}

{\noindent\zhuan\zihao{6}\fzbyks 傳“罪輕”至“所滅”。正義曰：言“群叔流言”，則霍叔亦流言也。而知其罪輕者，以其不死不遷，有降黜而已，明其罪輕也。霍叔不監殷民，周公惟伐管蔡，不言伐霍叔，於時霍叔蓋在京邑，聞管蔡之語，流傳其言，謂其實然，不與朝廷同心，故退之。\CJKunderwave{世家}雲“武王已克商平天下，封功臣昆弟，封叔處於霍”，則武王已封之矣。後黜為庶人，奪其爵祿，三年之後乃更爵祿，蓋復其舊封，封為霍侯。\CJKunderwave{春秋}閔元年晉侯滅霍，既子孫得為國君，為晉所滅，知三年之後復得封也。\CJKunderwave{世家}惟雲封霍，不雲其爵，傳言“霍侯”，或當有所據而知之。 \par}

{\noindent\zhuan\zihao{6}\fzbyks 傳“蔡仲”至“治事”。正義曰：\CJKunderwave{周禮·冢宰}：“以八則治都鄙。”馬融云：“距王城四百里至五百里謂之都鄙。鄙，邊邑也，以封王之子弟在畿內者。”\CJKunderwave{冢宰}又云：“乃施則于都鄙而建其長，立其兩。”馬、鄭皆雲“立卿兩人”，是畿內諸侯立二卿。定四年\CJKunderwave{左傳}說此事雲“周公舉之，以為己卿士”，是為周公圻內之卿士也。\CJKunderwave{世家}雲“周公舉胡以為魯卿士，魯國治。於是周公言於成王，復封之於蔡。”案\CJKunderwave{魯世家}云，成王封周公於魯，周公不就封，留佐成王。則周公身不就封，安得使胡為卿士？馬遷說之謬爾。 \par}

{\noindent\zhuan\zihao{6}\fzbyks 傳“叔之”至“戒之”。正義曰：“仲之所封，淮汝之間”，\CJKunderwave{左傳}有文。“叔之所封，圻內之蔡”，其事不知所出也。\CJKunderwave{世家}云：“蔡叔居上蔡。”宋仲子云：“胡徙居新蔡。”杜預云：“武王封叔度於汝南上蔡，至平侯徙新蔡，昭侯徙居九江下蔡。”檢其地，上蔡、新蔡皆屬汝南郡，去京師太遠，叔若封於上蔡，不得在圻內也。孔言叔封圻內，或當有以知之。但圻內蔡地，不知所在爾。 \par}

{\noindent\shu\zihao{5}\fzkt “惟周”至“之蔡”。正義曰：惟周公於武王崩後，其位為冢宰之卿，正百官之治，攝王政，治天下。於時管、蔡、霍等群叔流言於國，謗毀周公。周公乃以王命致法，殺管叔於商，就殷都殺之。囚蔡叔，遷之於郭鄰之地，惟與之從車七乘。降黜霍叔於庶人，若今除名為民，三年之內不得與兄弟年齒相次。蔡叔之子蔡仲能用敬德，周公為畿內諸侯，得立二卿，以蔡仲為己之卿士。周公善其為人，及蔡叔既卒，乃將蔡仲命之於王，國之於蔡為諸侯也。 \par}

王若曰：“小子胡，\footnote{言小子，明當受教訓。胡，仲名。順其事而告之。}惟爾率德改行，克慎厥猷，\footnote{言汝循祖之德，改父之行，能慎其道。嘆其賢。}肆予命爾侯於東土。往即乃封，敬哉！\footnote{以汝率德改行之故，故我命汝為諸侯於東土。往就汝所封之國，當修已以敬哉！}爾尚蓋前人之愆，惟忠惟孝，\footnote{汝當庶幾修德，尚蓋前人之過。子能蓋父，所以為惟忠惟孝。}爾乃邁跡自身，克勤無怠，以垂憲乃後。\footnote{汝乃行善跡用汝身，使可蹤跡而法循之，能勤無懈怠，以垂法子孫，世世稱頌，乃當我意。}率乃祖文王之彝訓，無若爾考之違王命。\footnote{言當循文武之常教，以父違命為世戒。}皇天無親，惟德是輔。民心無常，惟惠之懷。\footnote{天之於人，無有親疏，惟有德者則輔佑之。民之於上，無有常主，惟愛己者則歸之。}為善不同，同歸於治。為惡不同，同歸於亂。\footnote{言人為善為惡，各有百端，未必正同。而治亂所歸不殊，宜慎其微。○治，直吏反。}爾其戒哉！慎厥初，惟厥終，終以不困。不惟厥終，終以困窮。\footnote{汝其戒治亂之機哉！作事云為，必慎其初，念其終，則終用不困窮。}懋乃攸績，睦乃四鄰，以蕃王室，以和兄弟。\footnote{勉汝所立之功，親汝四鄰之國，以蕃屏王室，以和協同姓之邦，諸侯之道。○懋音茂。蕃，方元反，注同。}康濟小民，率自中，無作聰明亂舊章。\footnote{汝為政，當安小民之居，成小民之業，循用大中之道，無敢為小聰明，作異辯，以變亂舊典文章。}詳乃視聽，罔以側言改厥度，則予一人汝嘉。”\footnote{詳審汝視聽，非禮義勿視聽，無以邪巧之言易其常度，必斷之以義，則我一人善汝矣。○度如字，注同。斷，丁亂反。}王曰：“嗚呼！小子胡，汝往哉！無荒棄朕命。”\footnote{嘆而敕之，欲其念戒：“小子胡，汝往之國哉！無廢棄我命。”欲其終身奉行，後世遵則。}


{\noindent\zhuan\zihao{6}\fzbyks 傳“汝當”至“惟孝”。正義曰：忠施於君，孝施於父，子能蓋父，惟得為孝，而亦得為忠者，父以不忠獲罪，若能改父之行，蓋父之愆，是為忠臣也。 \par}

{\noindent\shu\zihao{5}\fzkt “侯於東土”。正義曰：此使之為諸侯於東土爾，不知何爵也。\CJKunderwave{世家}云：“蔡仲卒，子蔡伯荒立。卒，子宮侯立。”自此已下遂皆稱侯，則蔡仲初封即為侯也。“蔡伯荒”者，自稱其字，“伯”非爵也。 \par}

成王東伐淮夷，遂踐奄，\footnote{成王即政，淮夷奄國又叛，王親征之，遂滅奄而徙之，以其數反覆。○踐，似淺反，馬同，\CJKunderwave{大傳}云：“藉也。”數，色角反。覆，芳服反。}作\CJKunderwave{成王政}。\footnote{為平淮夷徙奄之政令。亡。○政如字，馬本作徵，雲正。}


{\noindent\zhuan\zihao{6}\fzbyks 傳“成王”至“反覆”。正義曰：\CJKunderwave{洛誥}之篇言周公歸政成王，\CJKunderwave{多士}已下皆是成王即政初事。編篇以先後為次，此篇在成王書內，知是“成王即政”，淮夷奄國又叛，王親征之”。又案\CJKunderwave{洛誥}成王即政，始封伯禽。伯禽既為魯侯，乃居曲阜。\CJKunderwave{費誓}稱“魯侯伯禽宅曲阜”，“淮夷、徐戎並興”，魯侯徵之，作\CJKunderwave{費誓}。彼言淮夷並興，即此“伐淮夷”。王伐淮夷，魯伐徐戎，是同時伐，明是成王即政之年復重叛也。鄭玄謂此伐淮夷與踐奄是攝政三年伐管蔡時事，其編篇於此，即雲未聞。\CJKunderwave{費誓}之篇言淮夷之叛，則是重叛明矣。\CJKunderwave{多方}之篇責殷臣云：“我惟時其戰要囚之，至於再，至於三。”若武王伐紂之後，惟攝政三年之一叛，正可至於再爾，安得至於三乎？故知是成王即政又叛也。鄭玄讀“踐”為翦，翦滅也。孔不破字，蓋以踐其國即是踐滅之事，故孔以“踐”為滅也。下篇序云：“成王既踐奄，將遷其君”，是滅其奄而徙之，以其數反覆故也。 \par}

{\noindent\shu\zihao{5}\fzkt “成王東”至“王政”。正義曰：周公攝政之初，奄與淮夷從管蔡作亂，周公徵而定之。成王即政之初，淮夷與奄又叛，成王親往徵之。成王東伐淮夷，遂踐滅奄國。以其數叛，徙奄民。作誥命之辭，言平淮夷徙奄之政令。史敘其事，作\CJKunderwave{成王政}之篇。“成”訓平也，言平此叛逆之民，以為王者政令，故以“成王政為”篇名。 \par}

成王既踐奄，將遷其君於蒲姑，\footnote{已滅奄，而徙其君及人臣之惡者於蒲姑。蒲姑，齊地，近中國，教化之。○蒲如字，徐又扶各反，馬本作薄。近，附近之近。}周公告召公，作\CJKunderwave{將蒲姑}。\footnote{言將徙奄新立之君於蒲姑，告召公使此冊書告令之。亡。}


{\noindent\zhuan\zihao{6}\fzbyks 傳“已滅”至“化之”。正義曰：昭二十年\CJKunderwave{左傳}晏子云，古人居此地者，有蒲姑氏。杜預云：“樂安博昌縣北有蒲姑城。”是蒲姑為齊地也。周公遷殷頑民於成周，近京師，教化之，知今遷奄君臣於蒲姑，為“近中國，教化之”。必如此言，則奄去中國遠於蒲姑。杜預云：“奄闕，不知所在。”鄭雲“奄蓋在淮夷之地”，亦未能詳。成王先伐淮夷，遂滅奄，奄似遠於淮夷也。 \par}

{\noindent\zhuan\zihao{6}\fzbyks 傳“言將”至“之亡”。正義曰：\CJKunderwave{禮}天子不滅國，諸侯有罪，則殺其君而擇立次賢者，故知所徙者言“將徙奄新立之君於蒲姑”也。上言周公告召公，其篇既亡，不知告以何事。孔以意卜之“告召公使為此策書告令之”，不能知其必然否也。 \par}

{\noindent\shu\zihao{5}\fzkt “成王既”至“作蒲姑”。正義曰：成王既踐滅奄國，將遷其君於蒲姑之地，周公告召公，使作冊書，言將遷奄君於蒲姑之地。史敘其事，作\CJKunderwave{將蒲姑}之篇。 \par}

\section{多方第二十}


成王歸自奄，\footnote{伐奄歸。}在宗周，誥庶邦，\footnote{誥以禍福。}作\CJKunderwave{多方}。

多方\footnote{眾方天下諸侯。}

惟五月丁亥，王來自奄，至於宗周。\footnote{周公歸政之明年，淮夷奄又叛。魯徵淮夷，作\CJKunderwave{費誓}。王親征奄，滅其國，五月還至鎬京。○費音秘。}

{\noindent\zhuan\zihao{6}\fzbyks 傳“眾方天下諸侯”。正義曰：自武王伐紂，及成王即政，新封建者甚少。天下諸侯多是殷之舊國，其心未服周家，由是奄君重叛。今因滅奄新歸，故告天下諸侯以興亡之戒，欲令其無二心也。語雖普告天下，意在殷之舊國。篇末亦告殷之多士，獨言“諸侯”者，舉其尊者，以其篇王告殷之諸侯故也。 \par}

{\noindent\zhuan\zihao{6}\fzbyks 傳“周公”至“鎬京”。正義曰：以\CJKunderwave{洛誥}言歸政之事，\CJKunderwave{多士}之篇次之，\CJKunderwave{多士}是歸政明年之事，故知此篇亦歸政明年之事。事猶不明，故取\CJKunderwave{費誓}為證。以\CJKunderwave{成以政}之序言“成王東伐淮夷”，\CJKunderwave{費誓}之篇言“淮夷、徐戎並興”，俱言“淮夷”，明是一事，故言“魯徵淮夷，作\CJKunderwave{費誓}，王親征奄，滅其國”，以明二者為一時之事也。上序言“成王伐淮夷”，而此傳言“魯徵淮夷”者，當時淮夷徐戎並起為亂，魯與二國相近，發意欲並徵二國，故以二國誓眾，但成王恐魯不能獨平二國，故復親往徵之，所以\CJKunderwave{成王政}之序與\CJKunderwave{費誓}之經並言“淮夷”，為此故也。傳言“五月還至鎬京”，明此“宗周”即鎬京也。\CJKunderwave{禮記·祭統}衛孔悝之鼎銘雲“即宮於宗周”，彼“宗周”謂洛邑也。是洛邑亦名宗周，知此是鎬京者，成王以周公歸政之時，暫至洛邑，還歸處西都，鎬京是王常居，知“至於宗周”，至鎬京也。且此與\CJKunderwave{周官}同時事也，\CJKunderwave{周官}序雲“還歸在豐”，經雲“歸於宗周”，豐、鎬相近，即此“宗周”是鎬京也。 \par}

{\noindent\shu\zihao{5}\fzkt “成王”至“多方”。正義曰：成王歸自伐奄，在於宗周鎬京，諸侯以王徵還，皆來朝集，周公稱王命，以禍福咸告天下諸侯國。史敘其事，作\CJKunderwave{多方}。 \par}

周公曰：“王若曰，猷告爾四國多方。\footnote{周公以王命順大道，告四方。稱周公，以別王自告。○別，彼列反。}惟爾殷侯尹民，我惟大降爾命，爾罔不知。\footnote{殷之諸侯王民者，我大降汝命，謂誅紂也。言天下無不知紂暴虐以取亡。}


{\noindent\zhuan\zihao{6}\fzbyks 傳“周公”至“自告”。正義曰：成王新始即政，周公留而輔之。周公以王命告令諸侯，所告實非王言，故加“周公曰”於“王若曰”之上，以明周公宣成王之意也。“猷”，道也，周公以王命順大道告四方也。既言“四國”，又言“多方”，見四方國多也。不直言“王曰”，稱“周公”，以別王自告也。王肅云：“周公攝政，稱成王命以告。及還政，稱‘王曰’嫌自成王辭，故加‘周公’以明之。”然\CJKunderwave{多士}之篇“王若曰”之上不加“周公曰”者，以彼上句雲“周公初於新邑洛，用告”，知是周公故也。 \par}

{\noindent\zhuan\zihao{6}\fzbyks 傳“殷之”至“取亡”。正義曰：諸侯為民之主，民所取正，故謂之“正民”。民以君為命，死生在君，天下之命，在於一人紂，言我大黜下汝之民命，正謂武王誅紂也。言天下無不知紂以暴虐取亡，欲使思念之，令其心棄殷而慕周也。 \par}

{\noindent\shu\zihao{5}\fzkt “周公”至“不知”。正義曰：周公以成王之意告眾方之諸侯曰：“我王順大道以告汝四方之國多方諸侯，惟爾殷之諸侯正民者，我武王大下汝天下民命，誅殺虐紂。汝諸侯天下之民，無有不知紂以暴虐取亡。”欲令其思念之。 \par}

洪惟圖天之命，弗永寅念於祀，惟帝降格於夏。\footnote{大惟為王謀天之命，不長敬念於祭祀。謂夏桀。惟天下至戒於夏以譴告之。謂災異。○譴，棄淺反。}有夏誕厥逸，不肯戚言於民，\footnote{有夏桀不畏天戒而大其逸豫，不肯憂言於民。無憂民之言。}乃大淫昏，不克終日勸於帝之迪，\footnote{言桀乃大為過昏之行，不能終日勸於天之道。○迪，徒歷反，馬本作攸，云：“所也。”行，下孟反。}乃爾攸聞。\footnote{言桀之惡乃汝所聞。}


{\noindent\zhuan\zihao{6}\fzbyks 傳“大惟”至“災異”。正義曰：上天之命，去惡與善，凡為民主，皆當謀之。恐天捨己而去，常須敬念祭祀。天所譴告，謂下災異。天不言，故下災異以譴告，責人主，冀自修政也。 \par}

{\noindent\shu\zihao{5}\fzkt “洪惟”至“攸聞”。正義曰：以諸侯心未服周，故舉夏殷為戒。此章皆說桀亡湯興之事，言夏桀大惟居天子之位，謀上天之命，而不能長敬念於祭祀，惟天下至戒於夏桀。謂下災異譴告之，冀其見災而懼，改修政德。而有夏桀不畏天命，乃大其逸豫，不肯憂言於民，惟乃自樂其身，無憂民之言。夏桀乃復大為淫昏之行，不能終竟一日勉於天之道。言不能一日行天道也。桀之此惡，乃是汝之所聞。言不虛也。 \par}

厥圖帝之命，不克開於民之麗。\footnote{桀其謀天之命，不能開於民所施政教。麗，施也。言昏昧。○麗，力馳反。}乃大降罰，崇亂有夏，因甲於內亂。\footnote{桀乃大下罰於民，重亂有夏。言殘虐。外不憂民，內不勤德，因甲於二亂之內。言昏甚。○重，直用反，又直龍反。}不克靈承於旅，罔丕惟進之恭，洪舒於民。\footnote{言桀不能善奉於人眾，無大惟進恭德，而大舒惰於治民。}亦惟有夏之民叨懫，日欽劓割夏邑。\footnote{桀洪舒於民，故亦惟有夏之民貪叨忿懫而逆命，於是桀民尊敬其能劓割夏邑者。謂殘賊臣。○懫，敕二反。劓，魚器反。}


{\noindent\zhuan\zihao{6}\fzbyks 傳“桀乃”至“昏甚”。正義曰：\CJKunderwave{釋詁}云：“崇，重也。”桀既為惡政，無以悛改，乃復大下罪罰於民，重亂有夏之國。言其殘虐大也。“夾”聲近“甲”，古人“甲”與“夾”通用。夾於二事之內，而為亂行，故傳以二事充之。外不憂民，內不勤德，桀身夾於二亂之內，言其昏暗甚也。鄭、王皆以“甲”為狎，王云：“狎習災異於內外為禍亂。”鄭云：“習為鳥獸之行於內為淫亂。”與孔異也。 \par}

{\noindent\zhuan\zihao{6}\fzbyks 傳“言桀”至“治民”。正義曰：民當奉王，而責桀不能善奉於民眾者，君之奉民，謂設美政於民也。以善奉民，當敬以循之，不敢懈惰。桀乃無大惟進於恭德，而大舒緩懈惰於治民，令民益困，而政益亂也。 \par}

{\noindent\zhuan\zihao{6}\fzbyks 傳“桀洪”至“賊臣”。正義曰：\CJKunderwave{禮記}云：“言悖而出，亦悖而入。”桀既不憂於民，故民亦違逆桀命，為貪饕忿懫之行。文十八年\CJKunderwave{左傳}云：“縉雲氏有不才子，貪於飲食，冒於貨賄，天下之民謂之饕餮。”說者皆言貪財為饕，貪食為餮。“饕”即“叨”也，叨餮謂貪財貪食也。“忿懫”言忿怒違理也。民既如此，桀無如之何，惟日日尊敬其能劓割夏邑者，謂性能殘賊者，任用之。 \par}

{\noindent\shu\zihao{5}\fzkt “厥圖”至“夏邑”。正義曰：又言桀惡。桀其謀天之命，不能開發於民之所施政教。正謂不能開發善政，以施於民。桀乃大下罪罰於民，重亂有夏之國。外不憂民，內不勤德，因復甲於二者之內，為亂之行。桀不能以善道奉承於眾民，無大惟進之恭德，而大舒惰於民。言桀不能進行恭德，而舒惰於治民。桀既舒惰於民，故亦惟有夏之民貪饕忿懫而違逆桀命，於是桀日日尊敬殘賊之臣能劓割夏邑者，任用之，使威服下民也。 \par}

天惟時求民主，乃大降顯休命於成湯，\footnote{天惟是桀惡，故更求民主以代之，大下明美之命於成湯，使王天下。}刑殄有夏，惟天不畀純。\footnote{命湯刑絕有夏，惟天不與桀，亦已大。○畀，必二反。}乃惟以爾多方之義民，不克永於多享。\footnote{天所以不與桀，以其乃惟用汝多方之義民為臣，而不能長久多享國故。}惟夏之恭多士，大不克明保享於民，\footnote{惟桀之所謂恭人眾士，大不能明安享於民。言亂主所任，任同己者。}乃胥惟虐於民，至於百為，大不克開。\footnote{桀之眾士，乃相與惟暴虐於民，至於百端所為。言虐非一。大不能開民以善。言與桀合志。}


{\noindent\zhuan\zihao{6}\fzbyks 傳“惟桀”至“己者”。正義曰：惟桀之所謂恭人眾士，實非恭人。亂主所好，好用同己者，以其同己，謂之為恭人，實非善人，故不能明享於民。杜預訓“享”為受，受國者謂受而有之。此言不能安享於民，謂不能安存享受於民眾也。 \par}

{\noindent\shu\zihao{5}\fzkt “天惟”至“克開”。正義曰：天惟桀惡之故，更求民主以代。天乃大下明美之命於成湯，使之代桀王天下。乃命湯施刑罰絕有夏，惟天不與夏桀，亦已大矣。天所不與之者，乃惟此桀用汝多方之義民為臣，而不能長久於多享國故也。義民實賢人也，夏桀不用。惟夏桀之所謂恭人眾士者，大不能用明道安存享於眾民，乃相與惟行暴虐於民，至於百端所為。言虐無所不作。大不能開民以善，其臣與桀同惡，夏家所以滅亡也。 \par}

乃惟成湯，克以爾多方，簡代夏作民主。\footnote{乃惟成湯，能用汝眾方之賢，大代夏政，為天下民主。}慎厥麗乃勸，厥民刑用勸。\footnote{湯慎其施政於民，民乃勸善。其人雖刑，亦用勸善。言政刑清。}以至於帝乙，罔不明德慎罰，亦克用勸。\footnote{言自湯至於帝乙，皆能成其王道，長慎輔相，無不明有德，慎去刑罰，亦能用勸善。○相，息亮反。去，羌呂反。}要囚，殄戮多罪，亦克用勸。開釋無辜，亦克用勸。\footnote{帝乙已上，要察囚情，絕戮眾罪，亦能用勸善。開放無罪之人，必無枉縱，亦能用勸善。○要，一遙反，又一妙反，注同。殄，亭遍反。上，時掌反。}今至於爾闢，弗克以爾多方，享天之命。\footnote{今至於汝君，謂紂，不能用汝眾方，享天之命，故誅滅之。○闢，必亦反。}


{\noindent\zhuan\zihao{6}\fzbyks 傳“乃惟”至“民主”。正義曰：“大代夏”者，言天位之重，湯能代之，謂之“大代夏”也。王肅云：“以大道代夏為民主。” \par}

{\noindent\zhuan\zihao{6}\fzbyks 傳“湯慎”至“刑清”。正義曰：“慎厥麗”者，總謂施政教爾。但下句言“刑用勸”，勸用刑則厥麗之言有賞，賞謂賞用勸也。但所施政教，其事既多，非徒刑賞而已。舉事得中，民皆勸也。政無失，刑無濫，民以是勸善。言政刑清。 \par}

{\noindent\zhuan\zihao{6}\fzbyks 傳“帝乙”至“勸善”。正義曰：將欲斷罪，必受其要辭，察其虛實，故言“要囚”也。“殄戮多罪”，罪者不濫。開釋無罪者，不枉殺人，不縱有罪，亦是政刑清，故能用勸善也。 \par}

{\noindent\shu\zihao{5}\fzkt “乃惟”至“之命”。正義曰：桀殘虐於民，乃惟成湯，能用汝眾方之賢人，大代夏桀，作天下民主。慎其所施政教於民，民乃勸勉為善。其民雖被刑殺，亦用勸勉為善。非徒湯聖，後世亦賢。自湯至於帝乙，皆能成其王道，無不顯用有德，畏慎刑罰，亦能用勸勉為善。要察囚情，絕戮眾罪，亦能用勸勉為善。開放無罪，亦能用勸勉為善。今至於汝君紂，反先王之道，不能用汝多方之民，享有上天之命，由此故被誅滅。汝等宜當知之，不當更令如殷也。 \par}

“嗚呼！王若曰，誥告爾多方，非天庸釋有夏，\footnote{嘆而順其事以告汝眾方，非天用釋棄桀，桀縱惡自棄，故誅放。}非天庸釋有殷，乃惟爾闢，以爾多方，大淫圖天之命，屑有辭。\footnote{非天用棄有殷，乃惟汝君紂，用汝眾方大為過惡者，共謀天之命，惡事盡有辭說，布在天下，故見誅滅也。}

{\noindent\shu\zihao{5}\fzkt “嗚呼”至“有辭”。正義曰：周公先自嘆，而複稱王命云：“王順其事而言曰，以言告人謂之誥，我告汝眾方諸侯，非天用廢有夏，夏桀縱惡自棄也。非天用廢有殷，殷紂縱惡自棄也。”又指說紂惡：“乃惟汝君殷紂，用汝眾方之民大為過惡者，共此惡人，謀天之命。其惡事盡有辭說，布在天下，以此故見誅滅。” \par}

乃惟有夏圖厥政，不集於享，天降時喪，有邦間之。\footnote{更說桀也。言桀謀其政，不成於享，故天下是喪亡以禍之，使天下有國聖人代之。言有國，明皇天無親，佑有德。○間，間廁之間。}

{\noindent\shu\zihao{5}\fzkt “乃惟”至“間之”。正義曰：更說桀亡之由，乃惟有夏桀謀其政，不能成於享國，所謀皆是惡事，故天下是喪亡以禍之，使有國聖人來代之。言皇天無親，惟佑有德，故以聖君代暗主也。湯是夏之諸侯，故云“有國”。 \par}

乃惟爾商后王，逸厥逸，\footnote{后王紂逸豫其過逸。言縱恣無度。}圖厥政，不蠲烝，天惟降時喪。\footnote{紂謀其政，不絜進於善，故天惟下是喪亡。謂誅滅。○蠲，吉玄反，馬云：“明也。”一音圭。烝，絕句，之承反，馬云：“升也。”}惟聖罔唸作狂，惟狂克唸作聖。\footnote{惟聖人無念於善，則為狂人。惟狂人能念於善，則為聖人。言桀紂非實狂愚，以不念善，故滅亡。}天惟五年，須暇之子孫，誕作民主，罔可念聽。\footnote{天以湯故，五年須暇湯之子孫，冀其改悔。而紂大為民主，肆行無道，事無可念，言無可聽。武王服喪三年，還師二年。}


{\noindent\zhuan\zihao{6}\fzbyks 傳“惟聖”至“滅亡”。正義曰：“聖”者上智之名，“狂”者下愚之稱。\CJKunderline{孔子}曰：“惟上智與下愚不移。”是聖必不可為狂，狂必不能為聖，此事決矣。而此言“惟聖人無念於善，則為狂人。惟狂人能念於善，則為聖人”者，方言天須暇於紂，冀其改悔，說有此理爾，不言此事是實也。謂之為聖，寧肯無念於善？已名為狂，豈能念善？中人念與不念，其實少有所移，欲見念善有益，故舉狂聖極善惡者言之。 \par}

{\noindent\zhuan\zihao{6}\fzbyks 傳“天以”至“二年”。正義曰：湯是創業聖王，理當祚胤長遠。計紂未死五年之前，已合喪滅，但紂是湯之子孫，天以湯聖人之故，故五年須待閒暇湯之子孫，冀其改悔，能念善道。而紂大為民主，肆行無道。所為皆惡事，無可念者；言皆惡言，無可聽者；由是天始滅之。五年者，以武王討紂，初立即應伐之，故從武王初立之年，數至伐紂為五年。文王受命九年而崩，其年武王嗣立。服喪三年，未得征伐。十一年服闋，乃觀兵於孟津，十三年方始殺紂。從九年至十三年，是五年也。然服喪三年，還師二年，乃事理宜然，而云以湯故須暇之者，以殷紂惡盈，久合誅滅，逢文王崩，未暇行師，兼之示弱，凡經五載，聖人因言之以為法教爾。其實非天不知紂狂，望其後改悔，亦非曲念湯德，延此歲年也。 \par}

{\noindent\shu\zihao{5}\fzkt “乃惟”至“念聽”。正義曰：更說紂亡之由。乃惟汝商之後王紂，逸豫其過，縱恣無度。紂謀其為政，不能絜進於善，惟行惡事，天惟下是喪亡以禍之。惟聖人無念於善，則為狂人。惟狂人能念於善，則為聖人。紂雖狂愚，冀其念善也。計紂為惡，早應誅滅，天惟以成湯之故，故積五年須待閒暇湯之子孫。誕緩多年，冀其改悔。而紂大為民主，肆行無道，事無可念，言無可聽，由是天始改意，故誅滅之。 \par}

天惟求爾多方，大動以威，開厥顧天。\footnote{天惟求汝眾方之賢者，大動紂以威，開其能顧天可以代者。}惟爾多方，罔堪顧之。惟我周王，靈承於旅。\footnote{惟汝眾方之中，無堪顧天之道者。惟我周王，善奉於眾。言以仁政得人心。}克堪用德，惟典神天。\footnote{言周文武能堪用德，惟可以主神天之祀，任天王。○任音壬。}天惟式教我用休，簡畀殷命，尹爾多方。\footnote{天以我用德之故，惟用教我用美道代殷，天與我殷之王命，以正汝眾方之諸侯。}


{\noindent\zhuan\zihao{6}\fzbyks 傳“天惟”至“代者”。正義曰：“天惟求汝眾方之賢”，言欲選賢以為天子也。“大動紂以威”，謂誅殺紂也。天意復開其能顧天可以代者，欲使代之。“顧”謂回視，有聖德者，天回視之。\CJKunderwave{詩}所謂“乃眷西顧，此惟與宅”，與彼“顧”同，言天顧文王而與之居，即此意也。但謂天顧人，人亦顧天，此雲“開厥顧天”，謂人顧天也。下雲“罔堪顧之”，謂天顧人也。言多方人皆無德，不堪使天顧之。傳以顧事通於彼，故皆以天言之。 \par}

{\noindent\zhuan\zihao{6}\fzbyks 傳“天以”至“諸侯”。正義曰：周以能行美道，乃得天顧，復言天用教我美道者，人之美惡，何事非天？由為美道，為天所顧，以美歸功於天，言教我用美道，故得當天意也。 \par}

{\noindent\shu\zihao{5}\fzkt “天惟”至“多方”。正義曰：天以紂惡之故，將選人代之。惟求賢人於汝眾方，大動紂以威。謂誅去紂也。開其有德能顧天之者，欲以伐紂，惟汝眾方之君，悉皆無德，無堪使天顧之。惟我周王善奉於眾，能以仁政得人心，文武能堪用德，惟可以主神天之祀，任作天子也。天惟以我用德之故，故教我使用美道，大與我殷王之命，命我代殷為王，正汝眾方諸侯。言天授我以此世也。 \par}

今我曷敢多誥，我惟大降爾四國民命。\footnote{今我何敢多誥汝而已，我惟大下汝四國民命。謂誅管、蔡、商、奄之君。}爾曷不忱裕之於爾多方？\footnote{汝何不以誠信行寬裕之道於汝眾方？欲其戒四國，崇和協。}爾曷不夾介乂我周王，享天之命？\footnote{夾，近也。汝何不近大見治於我周王，以享天之命，而為不安乎？○夾音協，注同。}今爾尚宅爾宅，畋爾田，爾曷不惠王熙天之命？\footnote{今汝殷之諸侯皆尚得居汝常居，臣民皆尚得畋汝故田，汝何不順從王政，廣天之命，而自懷疑乎？}爾乃迪屢不靜，爾心未愛。\footnote{汝所蹈行，數為不安，汝心未愛我周故。○數，色各反。}爾乃不大宅天命，爾乃屑播天命，\footnote{汝乃不大居安天命，是汝乃盡播棄天命。}爾乃自作不典圖忱於正。\footnote{汝未愛我周，播棄天命，是汝乃自為不常謀信於正道。}


{\noindent\zhuan\zihao{6}\fzbyks 傳“今我”至“之君”。正義曰：今我何敢多為言誥而已，實殺其君，非徒口告。管、蔡、商、奄，皆為叛逆受誅，故今因奄重叛而追說前事，言下四國民命。王肅以“四國”為四方之國，言“從今以後，四方之國苟有此罪，則必誅之”。謂戒其將來之事，與孔不同。 \par}

{\noindent\zhuan\zihao{6}\fzbyks 傳“夾近”至“安乎”。正義曰：夾其旁，旁是近義，故為近也。諸國疏遠周室，不肯以治為功，故責之。顧氏云：“汝眾方諸侯，何不常和協，相親近，大顯見治道於我周王，以享上天之命？而今何以不自安乎？” \par}

{\noindent\zhuan\zihao{6}\fzbyks 傳“今汝”至“疑乎”。正義曰：主遷於上，臣易於下，計汝諸侯之國，應隨殷降黜。今汝殷之諸侯皆尚得居汝常居，臣民畋汝故田。田宅不易，安樂如此，汝何不順從我周王之政，以廣上天之命，使天多佑？汝何故畏我周家，自懷疑乎？諸侯有國，故云“居汝常居”。臣民重田，故云“畋汝故田”。治田謂之“畋”，猶捕魚謂之“漁”，今人以營田求食謂之“畋食”，即此“畋亦田”之義也。 \par}

{\noindent\zhuan\zihao{6}\fzbyks 傳“汝未”至“正道”。正義曰：事君無二臣之道，為人臣者，常宜信之。汝未愛我周家，播棄天命，汝數為叛逆，是汝乃自為此不常謀信於正道。 \par}

我惟時其教告之，我惟時其戰要囚之，\footnote{我惟汝如是不謀信於正道，故其教告之，謂訊以文誥；其戰要囚之，謂討其倡亂，執其朋黨。○要，一遙反。訊音信。倡音唱。}至於再，至於三。\footnote{再，謂三監淮夷叛時。三，謂成王即政又叛。言迪屢不靜之事。}乃有不用我降爾命，我乃其大罰殛之。\footnote{我教告戰要囚汝已至再三，汝其不用我命，我乃大下誅汝君，乃其大罰誅之。○殛，紀力反，本又作極。}非我有周秉德不康寧，乃惟爾自速辜。”\footnote{非我有周執德不安寧，自誅汝，乃惟汝自召罪以取誅。}

{\noindent\zhuan\zihao{6}\fzbyks 傳“我惟”至“朋黨”。正義曰：“教告”與“戰要囚”連文，則告以文辭，是將戰之時，“教告”謂伐紂之事。昭十三年說戰法云：“告之以文辭，董之以武師。”是將戰之時，於法當有文辭告前敵也。我惟汝如是不謀信於正道，故其教告之，謂訊以文辭。“訊”，告也，告以文辭，數其罪也。其“戰要囚之”，謂戰敗其師，執取其人，受其要辭而囚之。謂討其倡亂之人，囚執其朋黨也。此雖總言戰事，但下有至於再三，明此指伐紂也。 \par}

{\noindent\zhuan\zihao{6}\fzbyks 傳“再謂”至“之事”。正義曰：以伐紂為一，故“再”謂攝政之初，三監與淮夷叛時也，“三”謂成王即政又叛也，言上“迪屢不靜”之事。 \par}

{\noindent\shu\zihao{5}\fzkt “今我”至“速辜”。正義曰：今我何敢多以言誥告於汝眾而已，我惟大下黜汝管、蔡、商、奄四國之君也。“民命”，謂民以君為命，謂誅殺四國之君也。我已殺汝四國君矣，汝何不以誠信之心，行寬裕之道於汝眾方諸侯？欲令懲創四國，務崇和協。言汝眾方諸侯何不崇和協，相親近，大顯見治道於我周王，以享愛上天之命，而執心不安乎？今爾殷之諸侯尚得居汝常居，臣民尚得畋汝故田，其安樂如此，汝何得不順從王政，以廣上天之命，而自懷疑乎？汝乃復所蹈行者，數為不安，時或叛逆，是汝心未愛我周家故也。汝乃不大居安天命，是汝乃欲盡播棄天命。汝不愛我周家，播棄天命，是汝乃自為此不常謀信於正道。言其心不常謀正道，故為背違之心。我惟汝如是不謀信於正道之故，其以言辭教告之。我惟汝如是不誠信於正道之故，其用戰伐要察囚繫之。由汝數為不信，故我教告汝，戰伐要囚汝，至於再，至於三。我教告汝，戰伐要囚汝，已至再三，如今而後乃復有不用我命者，我乃其大罰誅之。言我更將殺汝也。非我有周執德不安，數設誅罰，乃惟汝自召罪也。此章反覆殷勤者，恐其更有叛逆，故丁寧戒之。 \par}

王曰：“嗚呼！猷告爾有方多士暨殷多士，\footnote{王嘆而以道告汝眾方與殷多士。}今爾奔走臣我監五祀，\footnote{監謂成周之監，此指謂所遷頑民殷眾士。今汝奔走來徙臣我我監，五年無過，則得還本土。}越惟有胥伯小大多正，爾罔不克臬。\footnote{於惟有相長事小大眾正官之人，汝無不能用法。欲其皆用法。○臬，魚列反，馬作臬刂。長，丁丈反。}自作不和，爾惟和哉！爾室不睦，爾惟和哉！爾邑克明，爾惟克勤乃事。\footnote{小大多正自為不和，汝有方多士，當和之哉！汝親近室家不睦，汝亦當和之哉！汝邑中能明，是汝惟能勤汝職事。}爾尚不忌於凶德，亦則以穆穆在乃位，\footnote{汝庶幾不自忌，入於凶德，亦則用敬敬常在汝位。}克閱於乃邑謀介，爾乃自時洛邑，尚永力畋爾田。\footnote{汝能使我閱具於汝邑，而以汝所謀為大，則汝乃用是洛邑，庶幾長力畋汝田矣。言雖遷徙，而以修善，得反邑里。○閱音悅。}天惟畀矜爾，我有周惟其大介賚爾。\footnote{汝能修善，天惟與汝憐汝，我有周惟其大夫賜汝。言受多福之胙。}迪簡在王庭，尚爾事，有服在大僚。”\footnote{非但受憐賜，又乃蹈大道在王庭，庶幾修汝事，有所服行在大官。}


{\noindent\zhuan\zihao{6}\fzbyks 傳“王嘆”至“多士”。正義曰：言“有方多士與殷多士”，則此二者非一人也。“有方多士”當謂於時所有四方之諸侯也。“與殷多士”當謂遷於成周頑民之眾士也。下雲以“臣我監”者，謂成周之監，明此殷多士也。 \par}

{\noindent\zhuan\zihao{6}\fzbyks 傳“監謂”至“本土”。正義曰：下雲“自時洛邑”，此所戒成周之人，故知“監謂成周之監，此指謂所遷頑民殷家眾士”也。五年再閏，天道有成，故期以五年無過，則得還本土。以民性重遷，設期以誘之。 \par}

{\noindent\zhuan\zihao{6}\fzbyks 傳“於惟”至“用法”。正義曰：“胥”，相也。“伯”，長也。顏氏以“相長事”即“小大眾正官之人”也。 \par}

{\noindent\zhuan\zihao{6}\fzbyks 傳“汝庶”至“汝位”。正義曰：和順為善德，怨惡為凶德。“忌”謂自怨忌，上言“自作不和”，是怨忌也。\CJKunderwave{釋訓}云：“穆穆，敬也。”此戒小大正官之人，故云“敬敬常在汝位”。 \par}

{\noindent\zhuan\zihao{6}\fzbyks 傳“汝能”至“邑里”。正義曰：“閱”謂簡閱其事，觀其具足以否，故言“閱具於汝邑”。“介”，大也。以汝所謀為大，善其治理，聽還本國也。是由在洛邑修善，得反其邑里。王肅云：“其無成，雖五年亦不得反也。” \par}

{\noindent\shu\zihao{5}\fzkt “王曰嗚呼猷”至“大僚”。正義曰：王言而嘆曰：“嗚呼！我以道告汝在此所有四方之多士。”謂四方之諸侯及與殷之眾士，謂頑民遷成周者。因告四方諸侯，遂告成周之人，遍使諸侯知之。此章皆告成周之人辭也。“今汝成周之人，奔走勤事，臣我周之監成周者，五年無罪過，則聽汝還本土。於惟有相長事，謂小大眾正官之人，汝無有不能用法。”欲其皆用法也。“小大眾正官之人自為不和，汝眾官等自當和之哉！汝等親近室家不相和親，汝亦當和之哉！汝邑內之內若能明於和睦之道，汝惟能勤於汝之職事”。言是其教之使然。“汝能庶幾不自相怨忌，入於凶德，若能不入於凶德，亦則用敬敬之道，常在汝之職位，不黜退也。汝若能善相教誨，使我簡閱於汝邑，善汝之事，以汝所謀為大，則汝乃用是洛邑，庶幾得反本土，長得勤畋汝故田。汝能修善，天惟與汝憐汝，我有周惟其大大賞賜汝。汝非但受賞而已，其有蹈大道者，得在王庭被任用。庶幾汝事有所服行，在於大官”。恐其心未服，故丁寧勸誘之。 \par}

王曰：“嗚呼！多士，爾不勸忱我命，爾亦則惟不克享，凡民惟曰不享。\footnote{王嘆而言曰：“眾士，汝不能勸信我命，汝亦則惟不能享天祚矣，凡民亦惟曰不享於汝祚矣。”}爾乃惟逸惟頗，大遠王命，則惟爾多方探天之威，我則致天之罰，離逖爾土。”\footnote{若爾乃為逸豫頗僻，大棄王命，則惟汝眾方取天之威，我則致行天罰，離逖汝土，將遠徙之。○頗，破多反。探，吐南反。闢，四亦反。}


{\noindent\zhuan\zihao{6}\fzbyks 傳“王嘆”至“祚矣”。正義曰：“勸信我命”，勸勉而信順之。“凡民亦惟曰不享於汝祚矣”，言民亦不原汝之子孫長久矣。 \par}

{\noindent\zhuan\zihao{6}\fzbyks 傳“若爾”至“徙之”。正義曰：成周一邑之士，不得謂之多方，此蓋意在成周遷者，兼告四方諸國使知。亦如\CJKunderwave{康誥}王告康叔，並使諸侯知之。離遠汝土，更遠徙之。鄭云：“分離奪汝土也。”與孔異也。 \par}

{\noindent\shu\zihao{5}\fzkt “王曰嗚呼”至“爾土”。正義曰：王言而嘆曰：“嗚呼！成周之眾士，汝若不能勸勉信用我之教命，汝則惟不能多受天福祚矣，凡民惟曰不享於汝祚矣。汝乃惟為逸豫，惟為頗僻，大遠棄王命，則惟汝眾方自取天之威刑，我則致天之罰於汝身，將遠徙之，使離遠汝之本土。” \par}

王曰：“我不惟多誥，我惟祗告爾命。”\footnote{我不惟多誥汝而已，我惟敬告汝吉凶之命。}又曰：“時惟爾初，不克敬於和，則無我怨。”\footnote{又誥汝：“是惟汝初不能敬於和道，故誅汝。汝無我怨。”解所以再三加誅之意。}


{\noindent\zhuan\zihao{6}\fzbyks 傳“又誥”至“之意”。正義曰：“又誥”者，更言王意，又謂汝曰也。以上王誥已終，又起別端，故更稱王又復言曰。以序雲成王在豐誥庶邦，則此篇是王親誥之辭，又稱“王曰”者是也。其有周公稱王告者，則上雲“周公曰：王若曰”是也，又曰“嗚呼！王若曰”是也。顧氏云：“又曰者，是王又復言曰也。” \par}

{\noindent\shu\zihao{5}\fzkt “王曰我”至“我怨”。正義曰：王曰：“我今告戒汝者，不惟多為言誥汝而已，惟敬告汝吉凶之命。從我則吉，違我則兇，汝命吉凶在此言也。”王又謂：“汝所以再三被誅者，是惟汝初不能敬於和道，故致此爾。汝自取之，則無於我有怨。” \par}

\section{立政第二十一}


周公作\CJKunderwave{立政}。\footnote{周公既致政成王，恐其怠忽，故以君臣立政為戒。}立政\footnote{言用臣當共立政，故以名篇。}周公若曰：“拜手稽首，告嗣天子王矣。”\footnote{順古道盡禮致敬，告成王，言：“嗣天子，今已為王矣，不可不慎。”}用咸戒於王曰：“王左右常伯、常任、準人、綴衣、虎賁。”\footnote{周公用王所立政之事皆戒於王曰，常所長事、常所委任，謂三公六卿；準人平法，謂士官；綴衣掌衣服，虎賁以武力事王，皆左右近臣，宜得其人。○任，而鴆反。準，之允反。綴，徐丁衛反，又丁劣反。賁音奔。長，丁丈反，除篇末文注“以長”直良反，餘並同。}周公曰：“嗚呼！休茲，知恤鮮哉！。\footnote{嘆此五者立政之本，知憂得其人者少。○鮮，息淺反。}


{\noindent\zhuan\zihao{6}\fzbyks 傳“順古”至“不慎”。正義曰：周公既拜手稽首，而後發言。還自言“拜手稽首”，示己重其事，欲令受其言，故盡禮致敬以告王也。\CJKunderwave{召誥}云：“拜手稽首，旅王若公。”亦是召公自言已拜手稽首，與此同也。成王嗣世而立，故呼成王為“嗣天子”。周公攝政之時，成王未親王事，此時既已歸政於成王，故言“今已為王矣，不可不慎”也。王肅以為於時周公會群臣共戒成王，其言曰“拜手稽首”者，是周公贊群臣之辭。 \par}

{\noindent\zhuan\zihao{6}\fzbyks 傳“周公”至“其人”。正義曰：此以“立政”名篇，知“用咸戒”者是“周公用王所立政之事皆戒於王”也。三公，臣之尊者，知常所長事謂三公也。六卿分掌國事，王之所任，知常所委任謂六卿也。“準”訓平也，平法之人謂士官也。士，察也，察獄之官用法必當均平，故謂獄官為準人。\CJKunderwave{周禮}司寇之長在常任之內，此士官當謂士師也。衣服必連綴著之，此歷言官人，知“綴衣”是掌衣服者。此言親近大臣，必非造衣裳者。\CJKunderwave{周禮}：“大僕，下大夫。掌正王之服位，出入王之大命。”此掌衣服者，當是大僕之官也。\CJKunderwave{周禮}：“虎賁氏，下大夫。”言其若虎賁獸，是以武力事王者。此皆左右近臣，宜得其人，言其急於餘官。得其人者，文官得其文人，武官得其武人，違才易務，皆為非其人也。 \par}

{\noindent\zhuan\zihao{6}\fzbyks 傳“嘆此”至“者少”。正義曰：此五官皆親近王，故嘆此五者立政之本也。“休”，美也。王肅雲“此五官美哉”，是“休茲”為美此五官也。嘆其官之美，美官不可不委賢人用之，故嘆之。“知憂得其人者少”，下句惟言禹、湯、文、武官得其人，是知憂得人者少也。 \par}

{\noindent\shu\zihao{5}\fzkt “周公”至“鮮哉”。正義曰：王之大事在於任賢使能，成王初始即政，猶尚幼少，周公恐其怠忽政事，任非其人，故告以用臣之法。周公順古道而告王曰：“我敢拜手稽首，告嗣世天子成王，今已為王矣。王者當立善政，其事不可不慎。”周公既為此言，乃用王所立政之事皆戒於王曰，王之親近左右，常所長事，謂三公也；常所委任，謂六卿也；平法之人，謂獄官也；綴衣之人，謂掌衣服者也；虎賁，以武力事王者；此等皆近王左右，最須得人。周公既歷言此官，復言而嘆曰：“嗚呼，美哉！此五等之官，立政之本也。知憂此官宜得賢人者少也。” \par}

古之人迪惟有夏，乃有室大競，籥俊尊上帝，\footnote{古之人道惟有夏禹之時，乃有卿大夫室家大強，猶乃招呼賢俊，與共尊事上天。○籥音預。}迪知忱恂於九德之行。\footnote{禹之臣蹈知誠信於九德之行，謂賢智大臣。九德，皋陶所謀。○忱，市林反。恂音荀。行如字，徐下孟反。}乃敢告教厥後曰：‘拜手稽首，後矣！’曰，宅乃事，宅乃牧，宅乃準，茲惟後矣。\footnote{知九德之臣乃敢告教其君以立政。君矣，亦猶王矣。宅，居也，居汝事，六卿掌事者。牧，牧民，九州之伯。居內外之官及平法者皆得其人，則此惟君矣。}謀面，用丕訓德，則乃宅人，茲乃三宅無義民。\footnote{謀所面見之事，無疑則能用大順德，乃能居賢人於眾官。若此則乃能一居無義民。大罪宥之四裔，次九州之外，次中國之外。}桀德惟乃弗作往任，是惟暴德，罔後。\footnote{桀之為德，惟乃不為其先王之法、往所委任，是惟暴德之人，故絕世無後。}


{\noindent\zhuan\zihao{6}\fzbyks 傳“古之”至“上天”。正義曰：經言“古之人迪”，傳言“古之人道”，當說古之求賢人之道也。王肅云：“古之人道，惟有夏之大禹為天子也。”其意言古人之道說有此事，孔意似不然也。孔以“大夫”稱家室，猶家也。“籥”訓呼也，招呼者乃是臣下之事，故以為夏禹之時，乃有卿大夫室家大強，猶乃招呼在外賢俊，與之共立於朝，尊事上天也。言君既求賢臣之助，言天子事天，臣成君事，故言“共尊事上天”。 \par}

{\noindent\zhuan\zihao{6}\fzbyks 傳“禹之”至“所謀”。正義曰：九德之行，非一人能備，言禹之臣蹈知九德之行，極言其賢智大臣也。禹時伯益之輩，乃可以當此。經典之文，更無九德之事，惟有皋陶謀九德，故言九德。皋陶所謀者，即“寬而慄，柔而立，愿而恭，亂而敬，擾而毅，直而溫，簡而廉，剛而塞，強而義”是也。 \par}

{\noindent\zhuan\zihao{6}\fzbyks 傳“知九”至“君矣”。正義曰：進言戒君非大賢不可，故“知九德之臣乃敢告教其君以立政”也。“君矣”亦猶言“王矣”，言已為君矣，不可不慎也。“君”、“王”一也，變文以相避爾。“宅”訓居也，居汝事，須得賢人，六卿各掌其事者也。居汝牧，九州之伯主養民，亦須得賢人養其民也。居汝準，士官主理刑法，亦須賢人平其獄也。六卿掌內，州牧掌外，內外之官及平法三事皆得其人，則此惟為君矣。言群官失職，則不成為君也。上句周公戒王，歷言五官，其內無州牧。此惟言三官，加州牧者，俱是逐急言之，其有詳略爾。\CJKunderwave{曲禮}云：“九州之長曰牧。”\CJKunderwave{王制}云：“千里之外設方伯，八州八伯。”然則“牧”、“伯”一也。“伯”者言一州之長，“牧”者言牧養下民，“牧”、“伯”俱得言之，故孔以“伯”解“牧”。鄭玄云：“殷之州牧曰伯，虞夏及周曰牧。”與孔不同。 \par}

{\noindent\zhuan\zihao{6}\fzbyks 傳“謀所”至“之外”。正義曰：凡人為主，皆欲臣賢，但大佞以忠，賢不可別。欲知其遠，先驗於近，但禹能謀所面見之事。官賢人，既得其官，分別善惡，無所疑惑。仁賢必用，邪佞必退，然後舉直錯諸枉，則為能用大順德，如是乃能居賢人於眾官。賢人既得居官，則能分別善惡，無義之民必獲大罪。量其輕重，斥之遠地，乃能三處居此無義罪人。三居者，“大罪宥之四裔，次九州之外，次中國之外。”“四裔”者，四海之表最遠者也。“次九州之外者”，四海之內，要服之外。“次中國之外”者，謂罪人所居之國外也，猶若衛人居於晉，去本國千里。故孔注\CJKunderwave{舜典}云：“次千里之外是也。”鄭云：“三處者，自九州之外至於四海，三分其地，遠近若周之夷、鎮、蕃也。”與孔不同。 \par}

{\noindent\shu\zihao{5}\fzkt “古之人”至“罔後”。正義曰：既言知憂得人者少，乃遠述上世之事，此言禹與桀也。古之人能用此求賢之道者，惟有夏禹之時。乃有群臣卿大夫皆是賢人，室家大強，猶尚招呼賢俊之人，與共立於朝，尊事上天。禹之臣蹈知誠信於九德之行者，乃敢告教其君曰：“我敢拜手稽首，君今已為君矣，不可不慎也。”戒其君即告曰，居汝掌事之六卿，居汝牧民之州伯，居汝平法之獄官，使此三者皆得其人，則此惟為君矣。言不得賢人，不成為君也。禹能謀所面見之事，無所疑惑，用大明順之德，則乃能居賢人於官。賢人在官，職事修理，乃能三處居無義之民。善人在朝，惡人黜遠，其國乃為治矣。及其末年，桀乃為天子。桀之為德，惟乃不為其先王之法、往所委任，是暴德之人。以此故，絕世無後。得賢人則興，任小人則滅，是須官賢人以立政也。 \par}

亦越成湯陟，丕釐上帝之耿命，\footnote{桀之昏亂，亦於成湯之道得升，大賜上天之光命，王天下。○釐，力之反。耿，工迥反，徐工穎反，又工永反，下同。王，往況反。}乃用三有宅，克即宅，曰三有俊，克即俊。\footnote{湯乃用三有居惡人之法，能使就其居。言服罪。又曰，能用剛柔正直三德之俊，能就其悛事。言明德。}嚴惟丕式，克用三宅三俊。\footnote{言湯所以能嚴威，惟可大法象者，以能用三居三德之法。}其在商邑，用協於厥邑，其在四方，用丕式見德。\footnote{湯在商邑，用三宅三俊之道和其邑。其在四方，用是大法見其聖德。言遠近化。}


{\noindent\zhuan\zihao{6}\fzbyks 傳“桀之”至“天下”。正義曰：“成湯之道得升”，謂從下而升於天，故天賜之以光命，使之得王天下為天子也。“釐，賜”、“耿，光”皆\CJKunderwave{釋詁}文。 \par}

{\noindent\zhuan\zihao{6}\fzbyks 傳“湯乃”至“明德”。正義曰：\CJKunderwave{皋陶謨}“九德”即\CJKunderwave{洪範}之“三德”，細分以為九爾。以此知“三俊”即是\CJKunderwave{洪範}所言“剛克、柔克、正直”三德之俊也。“能就其俊事。言明德”者，用以俊乂居官，顯明其有德也。上句言“則乃宅人，茲乃三宅無義民”，先言用賢，後言去惡。此經先言“三有宅”，後言“曰三有俊”者，用賢去惡，俱是立政之本。上句先說夏禹，言得賢然後去惡，見其須賢之切。及說成湯、文、武，先言去惡，後言用賢，又見惡宜速去。或先或後，所以互相見爾。 \par}

{\noindent\shu\zihao{5}\fzkt “亦越”至“見德”。正義曰：不有所廢，則無以興。桀之滅亡，夏家乃以開道湯德。此言湯之能用人也。桀之昏亂，亦於成湯之道得升聞於天，大賜受上天之光命，得王有天下。湯既為王，乃用三有居惡人之法，能使各就其居處。言皆服其罪也。又曰用三德之俊人，能使各就其俊事。言皆明其德也。湯所以能嚴威，惟可大法象者，以其能用三居三俊之法故也。成湯其在商邑，用此三居三俊之道，和於其邑。其在四方，用是斷罪任賢之大法，見其聖德於民。言遠近皆從化也。 \par}

嗚呼！其在受德暋，惟羞刑暴德之人，同於厥邦。\footnote{受德，紂字。帝乙愛焉，為作善字，而反大惡自強，惟進用刑，與暴德之人同於其國，併為威虐。○受德，紂字，馬云：“受所為德也。”暋，眉謹反，徐亡巾反，一音閔。為，於為反，下“為之”同。強，其丈反。}乃惟庶習逸德之人，同於厥政。\footnote{乃惟眾習為過德之人，同於其政。言不任賢。}帝欽罰之，乃伻我有夏，式商受命，奄甸萬姓。\footnote{天以紂惡，故敬罰之。乃使我周家王有華夏，得用商所受天命，同治萬姓。言皇天無親，佑有德。○伻，普耕反，徐敷耕反，又甫耕反。}


{\noindent\zhuan\zihao{6}\fzbyks 傳“受德”至“威虐”。正義曰：\CJKunderwave{泰誓}三篇，惟單言“受”，而此雲“受德”者，則“德”本配“受”，共為一人，故知“受德”是紂字也。既“受”之與“德”共為紂字，而經或言“受”，或言“受德”者，呼之有單復爾。其人實為大惡，“德”字乃為善名，非是時人呼有德。知是帝乙愛焉，為作善字，望其為善，而反為大惡，以其行反其字，明非時人呼也。\CJKunderwave{釋詁}云：“暋，強也。”“暋”即昏也，故訓為強，言紂自強為惡，惟進用刑罰。身既進用刑罰，則愛好暴虐之人，故為與之同於其國，言併為威虐。 \par}

{\noindent\zhuan\zihao{6}\fzbyks 傳“乃惟”至“任賢”。正義曰：“暴德”言以暴虐為德，“逸德”言以過惡為德。習效為之眾者，言其所任多也。紂任眾為過德之人，與之同於其政，言其不任賢也。與暴德同於其國，與惡德同於其政，其事一也，異言之爾。\CJKunderwave{牧誓}所云“四方之多罪逋逃，是信是使，是以為大夫卿士。俾暴虐於百姓，以奸究於商邑”，是其事也。 \par}

{\noindent\zhuan\zihao{6}\fzbyks 傳“天以”至“有德”。正義曰：言天知其惡，熟詳審下罰，故言“敬罰”也。商本受天命，周亦受天命，故言“用商所受天命，同治萬姓”。\CJKunderwave{釋言}云：“弇，同也。”同為天於治萬姓，與商同也。此經之意，言周家有德，皇天親有德也。王肅云：“敬罰者，謂須暇五年。” \par}

{\noindent\shu\zihao{5}\fzkt “嗚呼”至“萬姓”。正義曰：既言湯以用賢而興，又說紂之失人而滅。周公又嘆曰：“嗚呼！其在殷王受德，本性大惡自強，惟進用刑罰，與暴德之人同治其國，併為威虐。乃惟眾習為過德之人，與之同共於其政。由其任同惡之人，故上天敬誅罰之，乃使我周家王有華夏，用商所受天命，同治天下萬姓。”言周能用賢，天親有德，故得為天子。 \par}

“亦越文王、武王，克知三有宅心，灼見三有俊心，\footnote{紂之不善，亦於文武之道大行，以能知三有居惡人之心，灼然見三有賢俊之心。}以敬事上帝，立民長伯。\footnote{言文武知三宅三俊，故能以敬事上天，立民正長。謂郊祀天，建諸侯。}


{\noindent\zhuan\zihao{6}\fzbyks 傳“紂之”至“之心”。正義曰：桀之昏亂開成湯，紂之不善開文武，其事同也。於成湯言能受上天之命，於文武雲能敬事上帝，前聖後聖為行必同，交錯為文，所以互相見爾。文王受命，武王伐紂，二聖共成王道，故文武總言之。猶\CJKunderwave{詩序}雲“文武以\CJKunderwave{天保}已上治內，\CJKunderwave{采薇}已下治外”，文武並言，與此同也。文王之時，未定天下，所立之官，亦未具足。下經所言“立政任人”已下，“三亳阪尹”已上，其所舉官屬，多是文武時事，以見二聖同道，父作之，子述之，言其相成爾。故以“能知三有居惡人之心，灼然見三有賢俊之心”，言文王之聖心能揆度知惡人真惡，須屏黜之；知賢人實賢，須舉用之；故去惡進賢，皆得其所。賢人難識，故特言“灼然”，言其知之審也。 \par}

{\noindent\zhuan\zihao{6}\fzbyks 傳“言文”至“諸侯”。正義曰：上天之道，與善去惡，三宅三俊，行合天心。言文武知三宅三俊，故能敬事上帝。“伯”亦長也，故言“立民正長”。天子祭天，知“敬事上帝”，謂“郊祀天”也。天子建國，知“立民長伯”，謂“建諸侯”也。以下句“立政任人”已下，歷言朝廷之臣與蠻夷眾君，知此“立民長伯”主謂諸侯。\CJKunderwave{詩·周頌·維清}述文王之德言“肇禋”，\CJKunderwave{大雅·皇矣}美文王之伐言“是類”，“類”、“禋”皆是祭天之名，是文王已祀天矣。文王未得封建諸侯，其建諸侯，維武王時爾。 \par}

{\noindent\shu\zihao{5}\fzkt “亦越”至“長伯”。正義曰：既言上天去惡與善，滅殷興周，即說文王、武王能用求賢審官之事。桀惡所以興成湯，紂惡所以開文武，言紂之不善，亦於文王、武王使得其道大行。能知居三有惡人之心，居之皆得其所，言服其罪也。灼然見三有賢俊之心，用之皆得其人，言明其德也。文武知此三宅三俊，故能敬事上天，稱天心也。立民正長，合民心也。 \par}

立政，任人、準夫、牧，作三事，\footnote{文武亦法禹湯以立政，常任、準人及牧，治為天地人之三事。}虎賁、綴衣、趣馬小尹，\footnote{趣馬，掌馬之官。言此三者雖小官長，必慎擇其人。○趣，七口反。}左右攜僕、百司庶府，\footnote{雖左右攜持器物之僕，及百官有司主券契藏吏，亦皆擇人。○券音勸。契，苦計反。藏，才浪反。}大都小伯、藝人表臣、百司，\footnote{小臣猶皆慎擇其人，況大都邑之小長，以道藝為表幹之臣及百官有司之職，可以非其任乎？}


{\noindent\zhuan\zihao{6}\fzbyks 傳“文武”至“三事”。正義曰：前聖後聖，其道皆同，未必相放法也。後人法前，自是常事，因其上說禹湯立政，故言“文武亦法禹湯以立政”也。“任人”則前經所云“常任”六卿也，“準夫”則“準人”也，“牧”者前雲“宅乃牧”也。前文有“常伯”、“綴衣”、“虎賁”，不言“牧”，此不言“常伯”、“綴衣”、“虎賁”而言“牧”者，以前文先舉朝臣，故不言“牧”，前已備文，故此不言“常伯”。其“綴衣”、“虎賁”而言“牧”者，以下文自詳，故此惟舉內外要官者言之，故內官舉“任人”、“準夫”，外官舉“牧”。故下云：“繼自今，我立政。立事、準人、牧夫，我其克灼知厥若。”又云：“自古商人，亦越我周文王立政、立事、牧夫、準人，則克宅之，克由繹之，茲乃俾乂。”皆據內外要重官以言之。“夫”即人也，立官所以事天地，治人民，為此三事而已，故以“三事”謂天地人也。王肅云：“文王所以立政，任人，常任也；準夫，準人也；牧者，諸侯之長也。”與孔意同。 \par}

{\noindent\zhuan\zihao{6}\fzbyks 傳“趣馬”至“其人”。正義曰：\CJKunderwave{周禮}趣馬為校人屬官，馬一十二匹，立趣馬一人，“掌贊正良馬，而齊其飲食”，是掌馬之小官也。綴衣是大僕也，虎賁、大僕皆下大夫也。此三公六卿，亦為小尹之官。雖文止三官，亦包通在下之屬官。三官之下小官多矣，趣馬即下士，其馬一匹，有圉師一人，是趣馬之下猶有小官也。 \par}

{\noindent\zhuan\zihao{6}\fzbyks 傳“雖左”至“擇人”。正義曰：諸官有所務從業，從王左右攜持器物之僕，謂寺人、內小臣等也。“百司庶府”，謂百官有司之下，主券契府藏之吏，謂其下賤人，非百官有司之身也。言此等亦皆擇人。 \par}

{\noindent\zhuan\zihao{6}\fzbyks 傳“小臣”至“任乎”。正義曰：“小臣猶皆擇人，況大都邑之小長”，謂公卿，都邑之內大夫士及邑宰之屬，以身有道藝、為民之表的楨幹之臣。其都邑之內屬官，謂之“小長”。\CJKunderwave{周禮·太宰職}云：“乃施則于都鄙，而建其長，立其兩，設其伍，陳其殷。”“兩”謂兩卿，“長”謂公卿，“伍”謂大夫，“殷”謂眾士是也。 \par}

太史、尹伯、庶常吉士，\footnote{太史，下大夫，掌邦六典之貳；尹伯，長官大夫；及旅掌常事之善士，皆得其人。}司徒、司馬、司空、亞旅，\footnote{此有三卿及次卿眾大夫，則是文武未伐紂時。舉文武之初以為法則。}夷微、盧烝、三亳、阪尹。\footnote{蠻夷微、盧之眾帥，及亳人之歸文王者，三所為之立監，及阪地之尹長，皆用賢。○阪音反。}

{\noindent\zhuan\zihao{6}\fzbyks 傳“太史”至“其人”。正義曰：\CJKunderwave{周禮}“太史，下大夫二人”，“掌建邦之六典”。又\CJKunderwave{太宰職}亦云“掌建邦之六典”。太史副貳，太宰掌其正，太史掌其貳。“六典”謂治典、教典、禮典、政典、刑典、事典，六卿所掌者也。“掌邦六典之貳”，其所掌事重，故特言之。“尹伯”，長官大夫。\CJKunderwave{周禮}每官各有長，若太史為史官之長，大司樂為樂官之長，如此類皆是也。“及眾掌常事之善士”，謂士為長官者。其大夫及士不為長官者，則前雲“百司”也。居官必須善人，此是總舉眾官，故特言“吉士”。 \par}

{\noindent\zhuan\zihao{6}\fzbyks 傳“此有”至“法則”。正義曰：周公攝政之時，制禮作樂，其作\CJKunderwave{立政}之篇，必在制禮之後。\CJKunderwave{周禮}六卿，而“此有三卿及次卿眾大夫”，則是副卿之大夫，有若\CJKunderwave{周禮}小宰之類是也。此文武未伐紂之時也，遠舉文武之初以為法則爾。\CJKunderwave{泰誓}下篇雲“王乃大巡六師”，“六師”則六軍也，軍將皆命卿，即伐紂之時已立六卿矣。\CJKunderwave{牧誓}亦云“司徒、司馬、司空”，舉之三卿者，彼傳已解之雲“指誓戰者”也。 \par}

{\noindent\zhuan\zihao{6}\fzbyks 傳“蠻夷”至“用賢”。正義曰：\CJKunderwave{牧誓}所云，有“微、盧、彭、濮人”，此舉“夷微、盧”以見彭、濮之等諸夷也。“烝”訓眾也。此篇所言，皆立官之事，此經惟“阪”下言“尹”，則“夷、微”已下以一“尹”總之，故傳言“蠻夷微、盧之眾帥，及亳民之歸文王者，三所為之立監，及阪地之尹長”。故言“帥”，言“監”，亦是言為之立長，義出經文“尹”也。“亳”是湯之舊都，此言“三亳”，必是亳民分為三處。此篇說立官之意，明是分為三亳，必是三所各為立監也。“亳民之歸文王”，經傳未有其事，文王既未伐紂，亳民不應歸之。鄭、王所說皆與孔同。言亳民歸文王者，蓋以此章雜陳文王、武王時事，其言以文王為主，故先儒因言亳民歸文王爾。即如此意，三亳為已歸周，必是武王時也。“及阪地之尹長”，傳言其山阪之地立長爾，不知其指斥何處也。鄭玄以“三亳阪尹”者共為一事，云：“湯舊都之民服文王者，分為三邑，其長居險，故言阪尹。蓋東成皋，南轘轅，西降谷也。”皇甫謐以為“三亳，三處之地，皆名為亳。蒙為北亳，谷熟為南亳，偃師為西亳”。古書亡滅，既無要證，未知誰得旨矣。 \par}

{\noindent\shu\zihao{5}\fzkt “立政”至“阪尹”。正義曰：言文武亦法禹湯，審官以立美政。“任人”謂六卿。“準夫”者，平法之人，謂理獄官也。“牧”者，九州之牧。治為天地人之三事。自“虎賁”已下，歷舉官名，言此官皆須得其人。不以官之尊卑為次，蓋以從近而至遠。虎賁、綴衣、趣馬，三者官雖小，須慎擇其人。乃至左右攜持器物之僕，及百官有司之下至眾府藏之吏，亦須擇其人。既言近王小官，及遠官大者。小官猶須擇人，況乎大都邑之小長，與有道藝之人為表幹之臣，及百官有司之職，可以非其任乎？以近臣況遠臣，以小官況大官。既以近小況遠大，又舉官之次而掌事要者。若太史下大夫、長官大夫及眾掌常事之善士，皆須得其人。更舉官之大者，司徒、司馬、司空之卿，及次卿之眾大夫，皆須得其人。既略言內外之官，又更遠及夷狄蠻夷微、盧之眾帥，與三處亳民之監，及阪地之尹長，皆須用賢人。言文武於此諸官，皆求賢人為之也。 \par}

文王惟克厥宅心，乃克立茲常事司牧人，以克俊有德。\footnote{文王惟其能居心遠惡舉善，乃能立此常事司牧人，用能俊有德者。○遠，於萬反。}文王罔攸兼於庶言，庶獄庶慎，惟有司之牧夫。\footnote{文王無所兼知於譭譽眾言，及眾刑獄，眾當所慎之事，惟慎擇有司牧夫而已。勞於求才，逸於任賢。○譽音餘，又如字。}是訓用違，庶獄庶慎，文王罔敢知於茲。\footnote{是萬民順法，用違法，眾獄眾慎之事，文王一無敢自知於此，委任賢能而已。}


{\noindent\zhuan\zihao{6}\fzbyks 傳“文王”至“德者”。正義曰：上言文王能知三宅三俊，知此言“能居心”者，以遠惡舉善居其心也。既遠惡舉善，乃能立此常事，用賢養民，是人君之常事也。 \par}

{\noindent\zhuan\zihao{6}\fzbyks 傳“文王”至“任賢”。正義曰：下雲“是訓用違”，即是在上“庶言”也。“是訓”則稱譽之事，“用違”則毀損之事，但分析言之爾。 \par}

{\noindent\shu\zihao{5}\fzkt “文王”至“於茲”。正義曰：上既總言文武，此又分而說之。文王惟能其居心遠惡舉善，乃能立此常事其主養人之官，用能俊有德者。既任用俊人，每事委之，文王無所兼知於眾人之言，或毀或譽，文王皆不知也。眾獄斷罪得失，文王亦不得知也。眾所當慎之事，文王亦不得知也。惟慎擇在朝有司，在外牧養民之夫。是時萬民或順於法，或用違法，眾刑獄，眾所慎之事，文王一皆無敢自知於此，惟委任賢能而已。 \par}

亦越武王，率惟敉功，不敢替厥義德，\footnote{亦於武王循惟文王無安天下之功，不敢廢其義德，奉遵父道。○敉，亡婢反。}率惟謀從容德，以並受此丕丕基。\footnote{武王循惟謀從文王寬容之德，故君臣並受此大大之基業，傳之子孫。傳，直專反。}


{\noindent\zhuan\zihao{6}\fzbyks 傳“武王”至“子孫”。正義曰：以言“並受”，則非獨王身，故以為“君臣並受此大大之基業”。謀從寬容之德，是與臣謀，及基業成就，則君臣共有，故言“並受”。且王為天子，臣為諸侯，皆受基業，各傳子孫，是亦為“並受”也。 \par}

{\noindent\shu\zihao{5}\fzkt “亦越”至“丕基”。正義曰：亦於武王遵循父道，所循惟文王撫安天下之功，不敢廢其文王義德。言奉行遵父道也。又言武王遵循者，惟謀從文王寬容之德，故武王君臣能並受此大大之基業。謂受命為天子，傳之子孫。 \par}

“嗚呼！孺子王矣。\footnote{嘆稚子今以為王矣，不可不勤法祖考之德。}繼自今，我其立政、立事、準人、牧夫，我其克灼知厥若，丕乃俾亂。\footnote{繼用今已往，我其立政大臣、立事小臣、及準人、牧夫，我其能灼然知其順者，則大乃使治之。言知臣下之勤勞，然後莫不盡其力。○俾，必爾反，下同。治，直吏反，下同。}相我受民，和我庶獄庶慎，時則勿有間之。\footnote{能治我所受天民，和平我眾獄眾慎之事，如是則勿有以代之。言不可復變。○相如字，馬息亮反，下“勱相”同。間，間廁之間。復，扶又反。}自一話一言，我則末惟成德之彥，以乂我受民。\footnote{言政當用一善，善在一言而已。欲其口無擇言。如此我則終惟有成德之美，以治我所受之民。○話，戶怪反。}


{\noindent\zhuan\zihao{6}\fzbyks 傳“繼用”至“心力”。正義曰：自此已下四言“繼自今”者，凡人靡不有初，鮮克有終，恐王不能終之，戒成王使繼續，從今已往常用賢也。“自”訓為從，亦訓為用，此傳言“用今已往”，下傳言“從今已往”，其意同也。“政”、“事”相對，則“政”大“事”小，故以“立政”為大臣，“立事”為小臣。及“準人”、“牧夫”，略舉四者以總諸臣，戒王任此人也。其能灼然知其能順於事者，則大乃使治。顧氏云：“君能知臣下順於事，則臣感君恩，大乃治理，各盡心力也。” \par}

{\noindent\zhuan\zihao{6}\fzbyks 傳“能治”至“復變”。正義曰：“相”訓助也，助君所以治民事，故“相”為治。天命王者，使之治民，則天與王者此民，故言“能治我所受天民”也。能治下民，理眾獄眾慎之事，使得其所，則為政之大要，能如此，則勿有以代之。言此法盡善，不可復變易也。或據臣身既能如此，不可以餘人代之也。 \par}

{\noindent\zhuan\zihao{6}\fzbyks 傳“言政”至“之民”。正義曰：\CJKunderwave{釋詁}云：“自，用也。話，言也。”舍人曰：“話，政之善言也。”孫炎曰：“話善之言也。”然則“話”之與“言”是一物也。“自一話”者，言人君為政，當用純一善言。又云“一言”者，純一善言，在於一言而已。謂發號施令，當須純一，不得差貳，欲令其口無可擇之言也。顧氏云：“人君為政之道，當須用一善而已，為善之法，惟在一言也。‘末’訓為終，‘彥’訓為美，王能出言皆善，口無可擇，如此我王則終惟有成德之美，以治我所受天民矣。”\CJKunderwave{釋訓}云：“美士為彥。”故“彥”為美。 \par}

{\noindent\shu\zihao{5}\fzkt “嗚呼孺子”至“受民”。正義曰：周公既歷說禹湯文武，乃復指戒成王，“嗚呼”而嘆，孺子今已為王矣。既正位為王，事不可不慎。繼續從今已往，我王其與立政，謂大臣也，其與立事，謂小臣也，平法之人及養民之夫，此等諸臣，我王其能察之灼然，知其順於事者，則大乃使之治理。言知其能有勤勞，各盡心力。然後用此賢臣治我所受天民，和平我眾獄訟，及眾當所慎之事，必能如是，則勿復有以代之。言其法不可復變也。政從君出，為人主用是一善之言，善在一言而已，勿以惡言亂之。王能如是，我王則終惟有成德之美，以治我所受天民矣。 \par}

嗚呼！予旦已受人之徽言，咸告孺子王矣。\footnote{嘆所受賢聖說禹湯之美言，皆以告稚子王矣。○稚，直吏反，本亦作稺。}繼自今，文子文孫，其勿誤於庶獄庶慎，惟正是乂之。\footnote{文子文孫，文王之子孫。從今已往，惟以正是之道治眾獄眾慎，其勿誤。}自古商人，亦越我周文王立政、立事、牧夫、準人，則克宅之，克由繹之，茲乃俾乂。\footnote{言用古商湯，亦於我周文王立政立事，用賢人之法，能居之於心，能用陳之，此乃使天下治。○繹音亦。}


{\noindent\zhuan\zihao{6}\fzbyks 傳“言用”至“下治”。正義曰：上陳禹湯文武，此覆上文，惟言湯與文王者，言有詳略，無別意也。“能居之於心”，謂心知其賢也。“能用陳之”，謂陳列於位，用之以為官也。王肅曰：“則能居之在位，能用陳其才力，如此故能使天下治也。” \par}

{\noindent\shu\zihao{5}\fzkt “嗚呼”至“俾乂”。正義曰：“旦”者，周公名也。周公又嘆曰：“嗚呼！我旦已受賢聖人說禹湯之美言，皆以告孺子王矣，王宜依行之。繼續從今以往，文王之子孫，其勿得過誤於眾獄訟眾所慎之事，惟當用是正是之道治之。用古商人成湯，亦於我周家文王其立政、立事、牧夫、準人此等諸官，皆用賢人之法，則能居之於心，能用陳之於位，明識賢人，用之為官，此乃使天下大治。”戒成王使法之。 \par}

國則罔有立政用憸人，不訓於德，是罔顯在厥世。\footnote{商周賢聖之國，則無有立政用憸利之人者。憸人不訓於德，是使其君無顯名在其世。○憸，息廉反，徐七漸反，本又作 ，馬云：“憸利，佞人也。”}繼自今立政，其勿以憸人，其惟吉士，用勱相我國家。\footnote{立政之臣，惟其吉士，用勉治我國家。○勱音邁。}

{\noindent\shu\zihao{5}\fzkt “國則”至“國家”。正義曰：既言湯與文王用賢大治，又言其不宜用小人。商周聖賢之國，無有立政用憸利之人者。此憸利之人不順於德，若其用之，是使其君無顯名在其世也。王當繼續從今已往立其善政，其勿用憸利之人，其惟任用善士，使勉力治我國家。教王使用善士，勿使小人也。 \par}

今文子文孫，孺子王矣。\footnote{告文王之子孫，言稚子已即政為王矣，所以厚戒。}其勿誤於庶獄，惟有司之牧夫。\footnote{獨言眾獄、有司，欲其重刑，慎官人。}其克詰爾戎兵，以陟禹之跡，\footnote{其當能治汝戎服兵器，威懷並設，以升禹治水之舊跡。○詰，起一反，馬云：“賓也。”}方行天下，至於海表，罔有不服，\footnote{方，四方。海表，蠻夷戎狄，無不服化者。}以覲文王之耿光，以揚武王之大烈。\footnote{能使四夷賓服，所以見祖之光明，揚父之大業。}嗚呼！繼自今，后王立政，其惟克用常人。”\footnote{其惟能用賢才為常人，不可以天官有所私。}


{\noindent\zhuan\zihao{6}\fzbyks 傳“獨言”至“官人”。正義曰：上有“庶慎”、“立政”、“立事”、“牧夫”、“準人”，此獨言“庶獄”與“有司之牧夫”者，言“庶獄”欲其重刑，言“有司牧夫”欲其慎官人也。 \par}

{\noindent\zhuan\zihao{6}\fzbyks 傳“其當”至“舊跡”。正義曰：立官所以牧養下民，戒備不虞，故以“詰爾戎兵”為言也。“戎”亦“兵”也，以其並言“戎兵”，故傳以為“戎服兵器，威懷並設，以升禹治水之舊跡”。遠行必登山，故以“陟”言之。如舜之“陟方”，意亦然。 \par}

{\noindent\zhuan\zihao{6}\fzbyks 傳“方四”至“化者”。正義曰：“方行天下”，言無所不至，故以“方”為四方。\CJKunderwave{釋地}云：“九夷、八狄、七戎、六蠻謂之四海。”知“海表”謂“夷狄戎蠻，無有不服化者”。即\CJKunderwave{詩·小雅}雲“\CJKunderwave{蓼蕭}，澤及四海”是也。 \par}

{\noindent\zhuan\zihao{6}\fzbyks 傳“其惟”至“所私”。正義曰：官須常得賢人，故惟賢是用。用賢是常，常則非賢不可。人主或知其不賢，以私受用之，代天為官，故言“不可以天官有所私”。 \par}

{\noindent\shu\zihao{5}\fzkt “今文”至“常人”。正義曰：今告汝文王之子，文王之孫，孺子今已即政為王矣，我所以須厚戒之。王其勿誤於眾治獄之官，當須慎刑也。惟有司之牧夫，有司主養民者，宜得賢也。治獄之吏，養民之官，若任得其人，使其能治汝戎服兵器，以此升行禹之舊跡，四方而行，至於天下，至於四海之表，無有不服王之化者，以顯見文王之光明，以播揚武王之大業。言任得賢臣，則光揚父祖。周公又嘆曰：“嗚呼！繼續從今已往，後世之王，立行善政，其惟能用常人，必使常得賢人，不可任非其才，此雖有戒成王，乃是國之常法，因以戒后王，言此法可常行也。 \par}

周公若曰：“太史，\footnote{順其事並告太史。}司寇蘇公，式敬爾由獄，以長我王國。\footnote{忿生為武王司寇，封蘇國，能用法。敬汝所用之獄，以長施行於我王國。言主獄當求蘇公之比。○比，必二反，又如字。}茲式有慎，以列用中罰。”\footnote{此法有所慎行，必以其列用中罰，不輕不重，蘇公所行。太史掌六典，有廢置官人之制，故告之。○行如字。}


{\noindent\zhuan\zihao{6}\fzbyks 傳“忿生”至“之比”。正義曰：成十一年\CJKunderwave{左傳}云：“昔周克商，使諸侯撫封，蘇忿生以溫為司寇。”是“忿生為武王司寇，封蘇國”也。“蘇”是國名，所都之地其邑名“溫”，故傳言“以溫”也。特舉蘇公治獄官以告太史，知其言主獄之官當求蘇公之比類也。 \par}

{\noindent\zhuan\zihao{6}\fzbyks 傳“此法”至“告之”。正義曰：治獄必有定法，此定法有所慎行。\CJKunderwave{周禮·大司寇}云：“刑新國用輕典，刑平國用中典，刑亂國用重典。”輕重各有體式行列，周公言然之時，是法為平國，故必以其列用中罰，使不輕不重。美蘇公治獄，使列用中罰，明中罰不輕不重，是蘇公所行也。\CJKunderwave{周禮}太宰“以八柄詔王，馭群臣”，有爵、祿、廢、置、生、殺、與、奪之法。太史亦掌邦之六典，以副貳太宰，是太史有廢置官人之制，故特呼而告之也。 \par}

{\noindent\shu\zihao{5}\fzkt “周公”至“中罰”。正義曰：周公順其事而言曰：“太史。”以其太史掌廢置官人，故呼而告之：“昔日司寇蘇公既能用法，汝太史當敬汝所用之獄，以長施行於我王國。”欲使太史選主獄之官，當求蘇公之比也。“此刑獄之法，有所慎行，必以其體式，列用中常之罰，不輕不重，當如蘇公所行也”。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
