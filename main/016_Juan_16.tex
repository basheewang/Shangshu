%% -*- coding: utf-8 -*-
%% Time-stamp: <Chen Wang: 2024-04-02 11:42:41>

% {\noindent \zhu \zihao{5} \fzbyks } -> 注 (△ ○)
% {\noindent \shu \zihao{5} \fzkt } -> 疏

\chapter{卷十六}


\section{多士第十六}


成周既成，\footnote{洛陽下都。}遷殷頑民，\footnote{殷大夫士心不則德義之經，故徙近王都教誨之。○不則，如字，或作測，非。近，附近之近。}\CJKunderline{周公}以王命誥，\footnote{稱\CJKunderline{成王}命告令之。}作\CJKunderwave{多士}。

多士\footnote{所告者即眾士，故以名篇。}


{\noindent\zhuan\zihao{6}\fzbyks 傳“洛陽下都”。正義曰：周之成周，於漢為洛陽也。洛邑為王都，故謂此為“下都”。遷殷頑民，以成周道，故名此邑為成周。 \par}

{\noindent\zhuan\zihao{6}\fzbyks 傳“殷大”至“誨之”。正義曰：經雲“商王士”、“殷遺多士”，皆非民，事謂之“頑民”，知是殷之大夫士也。經止雲“士”，而知有大夫者，以經雲“迪簡在王庭，有服在百僚”，其意言將任為王官，以為大臣，不惟告士而已，故知有大夫也。“士”者，在官之總號，故言“士”也。“心不則德義之經”，僖二十四年\CJKunderwave{左傳}文，引之以解釋“頑民”之意。經雲“移爾遐逖，比事臣我宗多遜”，是言“徙近王都教誨之”也。\CJKunderwave{漢書·地理志}及賈逵注\CJKunderwave{左傳}，皆以為遷邶鄘之民於成周，分衛民為三國。計三國俱是從叛，何以獨遷邶鄘？邶鄘在殷畿三分有二，其民眾矣，非一邑能容，民謂之為“士”，其名不類，故孔意不然。 \par}

{\noindent\shu\zihao{5}\fzkt “成周”至“多士”。正義曰：成周之邑既成，乃遷殷之頑民，令居此邑。“頑民”謂殷之大夫士從\CJKunderline{武庚}叛者，以其無知，謂之“頑民”。民性安土重遷，或有怨恨，\CJKunderline{周公}以\CJKunderline{成王}之命誥此眾士，言其須遷之意。史敘其事，作\CJKunderwave{多士}。 \par}

惟三月，\CJKunderline{周公}初於新邑洛，用告商王士。\footnote{\CJKunderline{周公}致政明年三月，始於新邑洛，用王命告商王之眾士。}


{\noindent\zhuan\zihao{6}\fzbyks 傳“\CJKunderline{周公}”至“眾士”。正義曰：以\CJKunderwave{洛誥}之文，成周與洛邑同時成也。王以\CJKunderline{周公}攝政七年十二月來至新邑，明年即政，此篇繼王居洛之後，故知是“致政明年之三月”也。成周南臨洛水，故云“新邑洛”。\CJKunderline{周公}既以致政在王都，故“新邑”，成周。以\CJKunderline{成王}之命告商王之眾士，鄭雲“\CJKunderline{成王}元年三月，\CJKunderline{周公}自王城初往成周之邑，用\CJKunderline{成王}命告殷之眾士以撫安之”是也。 \par}

{\noindent\shu\zihao{5}\fzkt “惟三月”至“王士”。正義曰：惟\CJKunderline{成王}即政之明年三月，\CJKunderline{周公}初始於所造新邑之洛，用\CJKunderline{成王}之命告商王之眾士。言\CJKunderline{周公}親至成周，告新來者。 \par}

王若曰：“爾殷遺多士，\footnote{順其事稱以告殷遺餘眾士。所順在下。}弗吊，旻天大降喪於殷。\footnote{稱天以愍下，言愍道至者，殷道不至，故旻天下喪亡於殷。○吊音的。旻天，上閔巾反，仁覆愍下謂之旻，馬云：“秋日旻天。秋，氣殺也，方言‘降喪’，故稱旻天也。”愍，眉隕反。喪，息浪反。}我有周佑命，將天明威，\footnote{言我有周受天佑助之命，故得奉天明威。}致王罰，敕殷命終於帝。\footnote{天命周致王者之誅罰，王黜殷命，終周於帝王。}肆爾多士，非我小國敢弋殷命。\footnote{天佑我，故汝眾士臣服我。弋，取也。非我敢取殷王命，乃天命。○弋，徐音翼，馬本作翼，義同。}惟天不畀允罔固亂，弼我，我其敢求位？\footnote{惟天不與信無堅固治者，故輔佑我，我其敢求天位乎？○治，直吏反。畀，必利反，下同。}惟帝不畀，惟我下民秉為，惟天明畏。\footnote{惟天不與紂，惟我周家下民秉心為我，皆是天明德可畏之效。○為，於偽反。畏如字，一音威。}

{\noindent\zhuan\zihao{6}\fzbyks 傳“順其”至“在下”。正義曰：順其殷亡之事，稱王命以告之。從紂之臣，或有身已死者，遺餘在者遷於成周，故“告殷遺餘眾士”。“所順在下”，下文皆是順之辭。 \par}

{\noindent\zhuan\zihao{6}\fzbyks 傳“稱天”至“於殷”。正義曰：此經先言“弗吊”，謂殷道不至也。“不至”者，上不至天，事天不以道；下不至民，撫民不以理也。天有多名，獨言“旻天”者，“旻”，愍也，“稱天以愍下”，言天之所愍，愍道至者也。“殷道不至，故旻天下喪亡於殷”，言將覆滅之。 \par}

{\noindent\zhuan\zihao{6}\fzbyks 傳“天命”至“帝王”。正義曰：“天命周致王者之誅罰”，謂奉上天之命，殺無道之王，此乃王者之事，故為“王者之誅罰”。“敕”訓正也，“正黜殷命”謂殺去虐紂，使周受其終事，是“終周於帝王”。“終”猶舜受堯終，言殷祚終而歸於周。 \par}

{\noindent\zhuan\zihao{6}\fzbyks 傳“天祐”至“天命”。正義曰：“肆”訓故也，直雲故爾多士，辭無所結，此經大意，敘其去殷事周，知其故爾眾士言其臣服我。“弋”，射也，射而取之，故“弋”為取也。\CJKunderline{鄭玄}、王肅本“弋”作翼，王亦云：“翼，取也。”鄭云：“翼猶驅也，非我周敢驅取汝殷之王命。”雖訓為驅，亦為取義。周本殷之諸侯，故\CJKunderline{周公}自稱“小國”。 \par}

{\noindent\shu\zihao{5}\fzkt “王若”至“明畏”。正義曰：\CJKunderline{周公}以王命順其事而呼之曰：“汝殷家遺餘之眾士，汝殷家道教不至，旻天以殷道不至之故，天下喪亡於殷，將欲滅殷。我有周受天祐助之命，奉天明白之威，致王者之誅罰，正黜殷命，終我周家於帝王之事，謂使我周家代殷為天子也。天既助我周王，故汝眾士來為我臣。由天助我，我得為之，非我小國敢取殷之王命以為己有。此乃天與我，惟天不與信無堅固於治者，以是故輔弼我。若其不然，我其敢妄求天子之位乎？”言此位天自與我，非我求而得之。“惟天不與紂，故惟我周家下民秉心為我，故我得之，惟天明德可畏之效也。亦既得喪由天，汝等不得不服”。以殷士未服，故以天命喻之。 \par}

我聞曰：‘上帝引逸。’有夏不適逸，則惟帝降格。\footnote{言上天欲民長逸樂，有\CJKunderline{夏桀}為政不之逸樂，故天下至戒以譴告之。○樂音洛，下同。譴，棄戰反。}向於時夏，弗克庸帝，大淫泆有辭。\footnote{天下至戒，是向於時夏，不背棄。桀不能用天戒，大為過逸之行，有惡辭聞於世。○時夏，絕句，馬以“時”字絕句。向，許亮反。泆音逸，又作佾，注同；馬本作屑，云：“過也。”背音佩。行，下孟反。}惟時天罔念聞，厥惟廢元命，降致罰。\footnote{惟是桀惡有辭，故天無所念聞，言不佑，其惟廢其天命，下致天罰。}乃命爾先祖\CJKunderline{成湯}革夏，俊民甸四方。\footnote{天命湯更代夏，用其賢人治四方。○甸，徒遍反。}


{\noindent\zhuan\zihao{6}\fzbyks 傳“言上”至“告之”。正義曰：襄十四年\CJKunderwave{左傳}稱：“天之愛民甚矣。”又曰：“天生民而立之君，使司牧之。”是言上天欲民長得逸樂，故立君養之，使之長逸樂也。\CJKunderline{夏桀}為政，割剝夏邑，使民不得之適逸樂，故上天下此至戒以譴告之。“降”，下。“格”，至也。直言下至，明是“天下至戒”。天所下戒，惟下災異以譴告人主，使之見災而懼，改修德政耳。古書亡失，桀之災異未得盡聞。 \par}

{\noindent\zhuan\zihao{6}\fzbyks 傳“惟是”至“天罰”。正義曰：桀惡流毒於民，乃有惡辭聞於世。惡既有辭，是惡已成矣。惟是桀惡有辭，故天無所念聞，言天不愛念，不聽聞，是其全棄之，不佑助也。棄而不佑，則當更求賢主。“其惟廢大命”，欲奪其王位也。“下致天罰”，欲殺其凶身也。廢大命，知“降致”是下罰也。 \par}

{\noindent\shu\zihao{5}\fzkt “我聞”至“四方”。正義曰：既言天之效驗，法惡與善，更追說往事，比而喻之：“我聞人有言曰：‘上天之情，欲民長得逸樂。’而有夏王桀逆天害民，不得使民之適逸樂。以此則惟上天下災異至戒以譴告之，欲使夏王桀覺悟，改惡為善，是天歸鄉於是夏家，不背棄之。而\CJKunderline{夏桀}不能用天之明戒，改悔己惡，而反大為過逸之行，致有惡辭以聞於世。惟是桀有惡辭，故天無復愛念，無復聽聞，言天不復助桀。其惟廢其大命，欲絕夏祚也。下致天罰，欲誅桀身也。乃命汝先祖\CJKunderline{成湯}，使之改革夏命，用其賢俊之人，以治四方之國。舉桀滅湯興以譬之。 \par}

自\CJKunderline{成湯}至於帝乙，罔不明德恤祀。\footnote{自帝乙以上，無不顯用有德，憂念齊敬，奉其祭祀。言能保宗廟社稷。○上，時掌反。齊，側皆反。}亦惟天丕建保乂有殷，殷王亦罔敢失帝，罔不配天其澤。\footnote{湯既革夏，亦惟天大立安治於殷。殷家諸王皆能憂念祭祀，無敢失天道者，故無不配天布其德澤。}在今後嗣王，誕罔顯於天，矧曰其有聽念於先王勤家？\footnote{後嗣王紂，大無明於天道，行昏虐，天且忽之，況曰其有聽念先祖、勤勞國家之事乎？}誕淫厥泆，罔顧於天顯民祗，\footnote{言紂大過其過，無顧於天，無能明人為敬，暴亂甚。}惟時上帝不保，降若茲大喪。\footnote{惟是紂惡，天不安之，故下若此大喪亡之誅。○喪，息浪反。}惟天不畀不明厥德，凡四方小大邦喪，罔非有辭於罰。”\footnote{惟天不與不明其德者，故凡四方小大國喪滅，無非有辭於天所罰。言皆有闇亂之辭。}


{\noindent\zhuan\zihao{6}\fzbyks 傳“自帝”至“社稷”。正義曰：下篇說中宗、\CJKunderline{高宗}、祖甲三王以外，其後立王，生則逸豫，亦罔或能壽。如彼文，則帝乙以上非無僻王，而此言無不顯用有德，憂念祭祀者，立文之法，辭有抑揚，方說紂之不善，盛言前世皆賢，正以守位不失，故得美而言之。憂念祭祀者，惟有齊肅恭敬，故言“憂念齊敬，奉其祭祀”。言能保宗廟社稷，為天下之主，以見紂不恭敬，故喪亡之。 \par}

{\noindent\zhuan\zihao{6}\fzbyks 傳“湯既”至“德澤”。正義曰：帝乙已上諸王，所以長處天位者，皆由湯之聖德延及後人。“湯既革夏，亦惟天大立安治於殷”者，謂天安治之，故殷家得治理也。殷家諸王自\CJKunderline{成湯}之後，皆能憂念祭祀，無敢失天道者，故得常處王位，無不配天布其德澤於民。為天之子，是“配天”也。號令於民，是“佈德”也。 \par}

{\noindent\zhuan\zihao{6}\fzbyks 傳“言紂”至“亂甚”。正義曰：“淫”、“泆”俱訓為過，“言紂大過其愆過，無顧於天”，言其縱心為惡，不畏天也。“無能明民為敬”，言其多行虐政，不憂民也。不畏於天，不愛於民，言其“暴亂甚”也。此經顧“於天”與“顯民祗”，共蒙上“罔”文，故傳再言“無”也。 \par}

{\noindent\zhuan\zihao{6}\fzbyks 傳“惟天”至“之辭”。正義曰：能明其德，天乃與之，惟天不與不明其德者，紂不明其德，故天喪之。因即廣言天意，凡四方小大邦國，謂諸侯有土之君，其為天所喪滅者，無非皆有惡辭聞於天，乃為上天所罰。言被天罰者，皆有闇亂之辭，上天不罰無辜，紂有闇亂之辭，故天滅之耳。天既滅不明其德，我有明德，為天所立，汝等殷士安得不服我乎？以其心仍不服，故以天道責之。 \par}

{\noindent\shu\zihao{5}\fzkt “自成”至“於罰”。正義曰：既言命湯革夏，又說後世皆賢，至紂始惡，天乃滅之。自\CJKunderline{成湯}至於帝乙，無不顯用有德，憂念祭祀，後世亦賢。非獨\CJKunderline{成湯}以用其行合天意，亦惟天大立安治有殷。殷家諸王皆能明德憂祀，亦無敢失天道者，無不皆配天而布其德澤，以此得天下久為民主。在今後嗣王紂，大無明於天道，敢行昏虐之政於天。天猶且忽之，況曰其有聽念先王父祖、勤勞國家之事乎？乃復大淫過其泆，無所顧於上天，無能明民為敬，以此反於先王，違逆天道。惟是上天不安紂之所為，下若此大喪亡之誅，惟天不與不明其德之人故也。天不與惡，豈獨紂乎？凡四方諸侯小大邦國，其喪滅者，無非皆有惡辭，是以致至於天罰。汝紂以惡而見滅，汝何以不服我也？ \par}

王若曰：“爾殷多士，今惟我周王，丕靈承帝事，\footnote{周王，文武也。大神奉天事，言明德恤祀。}有命曰：‘割殷，告敕於帝。’\footnote{天有命，命周割絕殷命，告正於天。謂既克紂，柴於牧野，告天不頓兵傷士。}惟我事不貳適，惟爾王家我適。\footnote{言天下事已之我周矣，不貳之佗，惟汝殷王家已之我，不復有變。○復，扶又反。}予其曰：‘惟爾洪無度，我不爾動，自乃邑。’\footnote{我其曰，惟汝大無法度，謂紂無道。我不先動誅汝，亂從汝邑起。言自召禍。}予亦念天即於殷大戾，肆不正。”\footnote{我亦念天就於殷大罪而加誅者，故以紂不能正身念法。}


{\noindent\zhuan\zihao{6}\fzbyks 傳“周王”至“恤祀”。正義曰：\CJKunderline{文王}受命，\CJKunderline{武王}伐紂，故知“周王”兼文武也。“大神奉天事”，謂以天為神而勤奉事之，勞身敬神，言亦如湯明德恤祀也。 \par}

{\noindent\zhuan\zihao{6}\fzbyks 傳“天有”至“傷士”。正義曰：以周王奉天之故，故天有命，命我周使割絕殷命，告正於天。謂\CJKunderwave{武成}之篇所云，既克紂，柴於牧野，告天不頓兵傷士是也。前敵即服，故無“頓兵傷士”。師以正行，故為“告正”。\CJKunderwave{武成}正告功成，功成無害，即是不頓傷也。“頓兵”者，昭十五年\CJKunderwave{左傳}文“頓折”也。 \par}

{\noindent\zhuan\zihao{6}\fzbyks 傳“我亦”至“念法”。正義曰：言“我亦念天”者，以紂雖無法度，若使天不命我，我亦不往誅紂。以紂既為大惡，上天命我，我亦念天所遣。我就殷加大罪者何故？以紂不能正身念法也。 \par}

{\noindent\shu\zihao{5}\fzkt “王若”至“不正”。正義曰：\CJKunderline{周公}又稱王順而言曰：“汝殷眾士，今惟我周家文武二王，大神能奉天事，故天有命，命我周王曰：‘當割絕殷命，告正於天。’我受天命，已滅殷告天，惟我天下之事，不有二處之適。”言己之適周，不更適他也。“惟汝殷王家事亦於我之適，不復變改”。又追說初伐紂之事：“我其為汝言曰：‘惟汝殷紂大無法度，故當宜誅絕之。伐紂之時，我不先於汝動，自往誅汝，其亂從汝邑先起，汝紂自召禍耳。’我亦念天所以就於殷致大罪者，故以紂不能正身念法故也。” \par}

王曰：“猷告爾多士，予惟時其遷居西爾。\footnote{以道告汝眾士，我惟汝未達德義，是以徙居西汝於洛邑，教誨汝。}非我一人奉德不康寧，時惟天命。\footnote{我徙汝，非我天子奉德，不能使民安之，是惟天命宜然。}無違，朕不敢有後，無我怨。\footnote{汝無違命，我亦不敢有後誅，汝無怨我。}惟爾知，惟殷先人，有冊有典，殷革夏命。\footnote{言汝所親知，殷先世有冊書典籍。說殷改夏王命之意。}今爾又曰：‘夏迪簡在王庭，有服在百僚。’\footnote{簡，大也。今汝又曰：“夏之眾士蹈道者，大在殷王庭，有服職在百官。”言見任用。}予一人惟聽用德，肆予敢求爾於天邑商。\footnote{言我周亦法殷家，惟聽用有德，故我敢求汝於天邑商，將任用之。}予惟率肆矜爾，非予罪，時惟天命。”\footnote{惟我循殷故事，憐愍汝，故徙教汝，非我罪咎，是惟天命。}

{\noindent\zhuan\zihao{6}\fzbyks 傳“以道”至“誨汝”。正義曰：“猷”訓道也，故云“以道告汝眾士”。上言“惟是”，不言其故，故傳辨之，惟是者，未達德義也。遷使居西，正欲教以德義，是以徙居西汝置於洛邑，近於京師教誨汝也。從殷適洛，南行而西回，故為“居西”也。 \par}

{\noindent\zhuan\zihao{6}\fzbyks 傳“汝無”至“怨我”。正義曰：周既伐紂，又誅\CJKunderline{武庚}，殷士懼更有誅，疑其欲違上命，故設此言以戒之。知“無違朕”者，謂戒之使汝無違命也。汝能用命，我亦不敢有後誅，必無後誅，汝無怨我也。 \par}

{\noindent\zhuan\zihao{6}\fzbyks 傳“言我”至“用之”。正義曰：夏人簡在王庭，為其有德見用。言我亦法殷家，惟聽用有德，汝但有德，我必任用。故我往前敢求汝有德之人於天邑商都，將任用之也。\CJKunderline{鄭玄}云：“言天邑商者，亦本天之所建。”王肅云：“言商今為我之天邑。”二者其言雖異，皆以“天邑商”為殷之舊都。言未遷之時，當求往，遷後有德任用之必矣。 \par}

{\noindent\zhuan\zihao{6}\fzbyks 傳“惟我”至“天命”。正義曰：“循殷故事”，此“故”解經中“肆”字，謂殷用夏人，我亦用殷人。“憐愍汝，故徙之教汝”，此“故”解義之言，非經中“肆”。遷汝來西者，非我罪咎，是惟天命也。 \par}

{\noindent\shu\zihao{5}\fzkt “王曰猷”至“大命”。正義曰：又言曰我以道告汝眾士，我惟是以汝未達德義之故，其今徙居西汝置於洛邑，以教誨汝。我之徙汝，非我一人奉行德義，不能使民安而安之，是惟天命宜然。汝無違我，我亦不敢更有後誅罰，汝等無於我見怨。汝既來遷，當為善事。惟汝所親知，惟汝殷先人往世有策書，有典籍，說殷改夏王命之意，汝當案省知之。汝知先人之故事，今往又有言曰：‘夏之諸臣蹈道者，大在殷王之庭，有服行職事，在於百官。’言其見任用，恐我不任汝。我一人惟聽用有德之者，故我敢求汝有德之人於彼天邑商都，欲取賢而任用之。我惟循殷故事，憐愍汝，故徙教汝。此徙非我有罪，是惟天命當然。”聖人動合天心，故每事惟託天命也。 \par}

王曰：“多士，昔朕來自奄，予大降爾四國民命。\footnote{昔我來從奄，謂先誅三監，後伐奄淮夷。民命謂君也。大下汝民命，謂誅四國君。}我乃明致天罰，移爾遐逖，比事臣我宗，多遜。”\footnote{四國君叛逆，我下其命，乃所以明致天罰。今移徙汝於洛邑，使汝遠於惡俗，比近臣我宗周，多為順道。○逖，他力反。比，毗志反，注同。遠，於萬反。}


{\noindent\zhuan\zihao{6}\fzbyks 傳“昔我”至“國君”。正義曰：\CJKunderwave{金縢}之篇說\CJKunderline{周公}東征，言“居東二年，罪人斯得”，則“昔我來從奄”者，謂攝政三年時也。於時王不親行，而王言“我來自奄”者，\CJKunderline{周公}以王命誅四國，\CJKunderline{周公}師還，亦是王來還也。一舉而誅四國，獨言“來自奄”者，謂先誅三監，後伐奄與淮夷，奄誅在後，誅奄即來，故言“來自奄”也。民以君為命，故“民命謂君也”。大下汝民命，謂誅四國君。王肅云：“君為民命，為君不能順民意，故誅之也。” \par}

{\noindent\zhuan\zihao{6}\fzbyks 傳“四國”至“順道”。正義曰：王之所罰，罰有罪也。四國之君，有叛逆之罪。“我下其命，乃所以明致天罰”，言非苟為之也。“遐”、“逖”俱訓為遠。“今移徙汝於洛邑”，令去本鄉遠也。“使汝遠於惡俗”，令去惡俗遠也。比近京師，臣我周家，使汝從我善化，多為順道，所以救汝之性命也。 \par}

{\noindent\shu\zihao{5}\fzkt “王曰多士”至“多遜”。正義曰：王復言曰：“眾士，昔我來從奄國，大黜下汝管蔡商奄四國民命。民之性命，死生在君，誅殺其君，是下民命。由四國叛逆，我乃明白致行天罰。汝等遣餘，當教之為善，故移徙汝居於遠。令汝遠於惡俗，比近服事臣我宗周，多為順道。翼汝相教為善，永不為惡也。” \par}

王曰：“告爾殷多士，今予惟不爾殺，予惟時命有申。\footnote{所以徙汝，是我不欲殺汝，故惟是教命申戒之。}今朕作大邑於茲洛，予惟四方罔攸賓，\footnote{今我作此洛邑，以待四方，無有遠近，無所賓外。○賓如字，徐音殯，馬云：“卻也。”}亦惟爾多士，攸服奔走臣我，多遜。\footnote{非但待四方，亦惟汝眾士，所當服行奔走臣我，多為順事。}爾乃尚有爾土，爾乃尚寧幹止。\footnote{汝多為順事，乃庶幾還有汝本土，乃庶幾安汝故事止居。以反所生誘之。爾克敬，天惟畀矜爾。○汝能敬行順事，則為天所與，為天所憐。}爾不克敬，爾不啻不有爾土，予亦致天之罰於爾躬。\footnote{汝不能敬順，其罰深重，不但不得還本土而已，我亦致天罰於汝身。言刑殺。○啻，始豉反，徐本作翅，音同，下篇放此。}今爾惟時宅爾邑，繼爾居，爾厥有幹有年於茲洛。\footnote{今汝惟是敬順居汝邑，繼汝所當居為，則汝其有安事，有豐年於此洛。邑言由洛修善，得還本土，有幹有年。}爾小子乃興，從爾遷。”\footnote{汝能敬，則子孫乃起從汝化而遷善。}


{\noindent\zhuan\zihao{6}\fzbyks 傳“今汝”至“有年”。正義曰：殷士遠離本鄉，新來此邑，或當居不安，為棄舊業，故戒之。“今汝惟是敬順，居汝新所受邑，繼汝舊日所當居為”，謂繼其本土之事業也。但能如此，得還本土，其有安事，有豐年也。“有幹有年”謂歸本土。有幹年而言於洛者，言“由在洛修善，得還本土，有幹有年”也。王肅云：“汝其有安事，有長久年於此洛邑。”王解於文甚便，但孔上句為雲“爾乃尚有爾本土”，是誘引之辭，故止為得“還本土，有幹有年”也。 \par}

{\noindent\shu\zihao{5}\fzkt “王曰告”至“爾遷”。正義曰：王又言曰：“告汝殷之多士，所以遠徙汝者，今我惟不欲於汝刑殺，我惟是教命有所申戒由此也。今我作大邑於此洛，非但為我，惟以待四方，無所賓外，亦惟為汝眾士所當服行臣事我宗周，多為順事故也。汝若多為順事，汝乃庶幾還有汝本土，乃庶幾安汝故事止居，可不勉之也？汝能敬行順事，天惟與汝憐汝，況於人乎？汝若不能敬行順事，則汝不啻不得還汝本土，我亦致天之罰於汝身。今汝惟是敬順，居汝所受新邑，繼汝舊日所居為，我當聽汝還歸本鄉，有幹事，有豐年，乃由於此洛邑行善也。汝能敬順，則汝之小子與孫等，乃起從汝化而遷善矣。” \par}

王曰：“又曰時予，乃或言，爾攸居。”\footnote{言汝眾士當是我，勿非我也。我乃有教誨之言，則汝所當居行。}


{\noindent\zhuan\zihao{6}\fzbyks 傳“言汝”至“居行”。正義曰：王以誨之已終，故戒之云：“汝當是我，勿非我。既不非我，我乃有教誨汝之言，則汝所當居行。”令其居於心而行用之。\CJKunderline{鄭玄}\CJKunderwave{論語}注云“或之言有”，此亦“或”為有也。凡言“王曰”，皆是史官錄辭，非王語也。今史錄稱王之言曰，以前事未終，故言“又曰”也。 \par}

{\noindent\shu\zihao{5}\fzkt “王曰又”至“攸居”。正義曰：王之所云，又複稱曰：“汝當是我，勿非我也。我乃有教誨之言，則汝所當居行之。” \par}

\section{無逸第十七}


\CJKunderline{周公}作\CJKunderwave{無逸}。\footnote{中人之性好逸豫，故戒以無逸。○好，呼報反。}

無逸\footnote{\CJKunderline{成王}即政，恐其逸豫，本以所戒名篇。}


{\noindent\zhuan\zihao{6}\fzbyks 傳“\CJKunderline{成王}”至“名篇”。正義曰：篇之次第，以先後為序，\CJKunderwave{多士}、\CJKunderwave{君奭}皆是\CJKunderline{成王}即位之初，知此篇是\CJKunderline{成王}始初即政，\CJKunderline{周公}恐其逸豫，故戒之，使無逸，即以所戒名篇也。 \par}

{\noindent\shu\zihao{5}\fzkt 傳“中人”至“無逸”。正義曰：上智不肯為非，下愚戒之無益，故中人之性，可上可下，不能勉強，多好逸豫，故\CJKunderline{周公}作書以戒之，使無逸。此雖指戒\CJKunderline{成王}，以為人之大法，\CJKunderline{成王}以聖賢輔之，當在中人以上，其實本性亦中人耳。 \par}

\CJKunderline{周公}曰：“嗚呼！君子所其無逸。\footnote{嘆美君子之道，所在唸德，其無逸豫。君子且猶然，況王者乎？}先知稼穡之艱難，乃逸，則知小人之依。\footnote{稼穡農夫之艱難，事先知之，乃謀逸豫，則知小人之所依怙。}相小人，厥父母勤勞稼穡，厥子乃不知稼穡之艱難，\footnote{視小人不孝者，其父母躬勤艱難，而子乃不知其勞。○相，息亮反。}乃逸乃諺。既誕，否則侮厥父母曰：‘昔之人無聞知。’”\footnote{小人之子既不知父母之勞，乃為逸豫遊戲，乃叛諺不恭。已欺誕父母，不欺，則輕侮其父母曰：“古老之人無所聞知。”○諺，魚戰反。}


{\noindent\zhuan\zihao{6}\fzbyks 傳“嘆美”至“者乎”。正義曰：\CJKunderline{周公}意重其事，故嘆而為言。鄭云：“嗚呼者，將戒\CJKunderline{成王}，欲求以深感動之。”是欲深感\CJKunderline{成王}，故“嘆美君子之道”。“君子”者，言其可以君正上位，子愛下民，有德則稱之，不限貴賤。君子之人，念德不怠，故“所在唸德，其無逸豫”也。“君子且猶然，而況王者乎”，言王者日有萬幾，彌復不可逸豫。鄭云：“君子止謂在官長者。所，猶處也。君子處位為政，其無自逸豫也。” \par}

{\noindent\zhuan\zihao{6}\fzbyks 傳“稼穡”至“依怙”。正義曰：民之性命，在於穀食，田作雖苦，不得不為。寒耕熱耘，霑體塗足，是稼穡為農夫艱難之事。在上位者，先知稼穡之艱難，乃可謀其逸豫，使家給人足，乃得思慮不勞，是為“謀逸豫”也。能知稼穡之艱難，則知小人之所依怙，言小人依怙此稼穡之事，不可不勤勞也。上句言君子當無逸，此言“乃謀逸豫”者，君子之事，勞心與形。盤於遊畋，形之逸也；無為而治，心之逸也。君子無形逸而有心逸，既知稼穡之艱難，可以謀心逸也。 \par}

{\noindent\zhuan\zihao{6}\fzbyks 傳“視小人”至“其勞”。正義曰：視小人不孝者，其父母勤苦艱難，勞於稼穡，成於生業，致富以遺之。而其子謂己自然得之，乃不知其父母勤勞。 \par}

{\noindent\zhuan\zihao{6}\fzbyks 傳“小人”至“聞知”。正義曰：上言視小人之身，此言“小人之子”者，“小人”謂無知之人，亦是賤者之稱，躬為稼穡，是賤者之事，故言“小人之子”，謂賤者之子，即上所視之小人也。此子既不知父母之勞，謂己自然得富，恃其家富，乃為逸豫遊戲，乃為叛諺不恭，已是欺誕父母矣。若不欺誕，則輕侮其父母曰：“古老之人無所聞知。”言其罪之深也。\CJKunderwave{論語}曰：“由也諺。”諺則叛諺，欺誕不恭之貌。“昔”訓久也，自今而道遠久，故為“古老之人”。\CJKunderwave{詩}云：“召彼故老。” \par}

{\noindent\shu\zihao{5}\fzkt “\CJKunderline{周公}”至“聞知”。正義曰：\CJKunderline{周公}嘆美君子之道以戒王曰：“嗚呼！君子之人，所在其無逸豫。君子必先知農人稼穡之艱難，然後乃謀為逸豫，如是則知小人之所依怙也。視彼小人不孝者，其父母勤勞稼穡，其子乃不知稼穡之艱難，乃為逸豫遊戲，乃叛諺不恭。既為欺誕父母矣，不欺，則又侮慢其父母曰：‘昔之人無所聞知。’小人與君子如此相反，王宜知其事也。” \par}

\CJKunderline{周公}曰：“嗚呼！我聞曰，昔在殷王中宗，\footnote{\CJKunderline{大戊}也，殷家中世尊其德，故稱宗。}嚴恭寅畏天命，自度，\footnote{言\CJKunderline{太戊}嚴恪恭敬，畏天命，用法度。○嚴如字，又魚檢反，注同，馬作儼。}治民祗懼，不敢荒寧。\footnote{為政敬身畏懼，不敢荒怠自安。○治，直吏反。}肆中宗之享國，七十有五年。\footnote{以敬畏之故，得壽考之福。}


{\noindent\zhuan\zihao{6}\fzbyks 傳“\CJKunderline{太戊}”至“稱宗”。正義曰：“中宗”，廟號。“\CJKunderline{太戊}”，王名。商自\CJKunderline{成湯}已後，政教漸衰，至此王而中興之。王者祖有功，宗有德，殷家中世尊其德，其廟不毀，故稱“中宗”。 \par}

{\noindent\zhuan\zihao{6}\fzbyks 傳“言太”至“法度”。正義曰：\CJKunderwave{祭義}雲“嚴威儼恪”，故引“恪”配“嚴”。\CJKunderline{鄭玄}云：“恭在貌，敬在心。”然則“嚴”是威，“恭”是貌，“敬”是心，三者各異，故累言之。 \par}

{\noindent\shu\zihao{5}\fzkt “\CJKunderline{周公}”至“五年”。正義曰：既言君子不逸，小人反之，更舉前代之王以夭壽為戒。\CJKunderline{周公}曰：“嗚呼！我所聞曰，昔在殷王中宗，威儀嚴恪，貌恭心敬，畏天命，用法度，治民敬身畏懼，不敢荒怠自安，故中宗之享有殷國七十有五年。”言不逸之故，而得歷年長也。 \par}

其在\CJKunderline{高宗}，時舊勞於外，爰暨小人。\footnote{\CJKunderline{武丁}，其父\CJKunderline{小乙}使之久居民間，勞是稼穡，與小人出入同事。}作其即位，乃或亮陰，三年不言。\footnote{\CJKunderline{武丁}起其即王位，則\CJKunderline{小乙}死，乃有信默，三年不言。言孝行著。○行，下孟反。}其惟不言，言乃雍，不敢荒寧。\footnote{在喪則其惟不言，喪畢發言，則天下和。亦法中宗，不敢荒怠自安。}嘉靖殷邦，至於小大，無時或怨。\footnote{善謀殷國，至於小大之政，人無是有怨者。言無非。}肆\CJKunderline{高宗}之享國，五十有九年。\footnote{高宗為政，小大無怨，故亦享國永年。}


{\noindent\zhuan\zihao{6}\fzbyks 傳“\CJKunderline{武丁}其”至“同事”。正義曰：“舊”，久也。在即位之前，而言久勞於外，知是其父\CJKunderline{小乙}使之久居民間，勞是稼穡，與小人出入同為農役，小人之艱難事也。太子使與小人同勞，此乃非常之事，不可以非常怪之。於時蓋未為太子也，殷道雖質，不可既為太子，更得與小人雜居也。 \par}

{\noindent\zhuan\zihao{6}\fzbyks 傳“\CJKunderline{武丁}起”至“行著”。正義曰：以上言久勞於外，為父在時事，故言“起其即王位，則\CJKunderline{小乙}死”也。“亮”，信也。“陰”，默也。三年不言，以舊無功，而今有，故言。乃有說此事者，言其孝行著也。\CJKunderwave{禮記·喪服四制}引\CJKunderwave{書}云：“‘\CJKunderline{高宗}諒暗，三年不言。’善之也。王者莫不行此禮，何以獨善之也？曰，\CJKunderline{高宗}者，\CJKunderline{武丁}。\CJKunderline{武丁}者，殷之賢王也。繼世即位，而慈良於喪。當此之時，殷衰而復興，禮廢而復起，故載之於\CJKunderwave{書}中而高之，故謂之\CJKunderline{高宗}。”三年之喪，君不言也，是說此經“不言”之意也。 \par}

{\noindent\zhuan\zihao{6}\fzbyks 傳“在喪”至“自安”。正義曰：\CJKunderline{鄭玄}云：“其不言之時，時有所言，則群臣皆和諧。”\CJKunderline{鄭玄}意謂此“言乃雍”者，在三年之內，時有所言也。孔意則為出言在三年之外，故云“在喪其惟不言，喪畢發言，則天下大和”。知者，\CJKunderwave{說命}云：“王宅憂，亮陰三祀。既免喪，其惟不言。”除喪猶尚不言，在喪必無言矣，故知喪畢乃發言也。\CJKunderline{高宗}不敢荒寧，與中宗正同，故云“亦法中宗，不敢荒怠自安”。殷家之王，皆是明王，所為善事，計應略同，但古文辭有差異，傳因其文同，故言“法中宗”也。 \par}

{\noindent\zhuan\zihao{6}\fzbyks 傳“善謀”至“無非”。正義曰：\CJKunderwave{釋詁}云：“嘉，善也。靖，謀也。”“善謀殷國”，謀為政教，故至於小大之政，皆允人意。人無是有怨\CJKunderline{高宗}者，言其政無非也。鄭云：“小大謂萬人，上及群臣言。”人臣小大皆無怨王也。 \par}

{\noindent\shu\zihao{5}\fzkt “其在”至“九年”。正義曰：其殷王\CJKunderline{高宗}，父在之時，久勞於外，於時與小人同其事。後為太子，起其即王之位，乃有信默，三年不言。在喪其惟不言，喪畢發言，言得其道，乃天下大和。不敢荒怠自安，善謀殷國，至於小大之政，莫不得所。其時之人，無是有怨恨之者。故\CJKunderline{高宗}之享殷國五十有九年。亦言不逸得長壽也。 \par}

其在祖甲，不義惟王，舊為小人。\footnote{湯孫\CJKunderline{太甲}，為王不義，久為小人之行，\CJKunderline{伊尹}放之桐。}作其即位，爰知小人之依，能保惠於庶民，不敢侮鰥寡。\footnote{在桐三年，思集用光，起就王位，於是知小人之所依。依仁政，故能安順於眾民，不敢侮慢惸獨。○惸，求營反，字又作𦬮。}肆祖甲之享國，三十有三年。\footnote{太甲亦以知小人之依，故得久年。此以德優劣、立年多少為先後，故祖甲在下。殷家亦祖其功，故稱祖。}


{\noindent\zhuan\zihao{6}\fzbyks 傳“湯孫”至“之桐”。正義曰：以文在“\CJKunderline{高宗}”之下，世次顛倒，故特辨之，此祖甲是湯孫\CJKunderline{太甲}也。“為王不義”，謂湯初崩。“久為小人之行，故\CJKunderline{伊尹}放之於桐”，言其廢而復興，為下“作其即位”起本也。王肅亦以祖甲為\CJKunderline{太甲}。\CJKunderline{鄭玄}云：“祖甲，\CJKunderline{武丁}子帝甲也。有兄祖庚賢，\CJKunderline{武丁}欲廢兄立弟，祖甲以此為不義，逃於人間，故云久為小人。”案\CJKunderwave{殷本紀}云：“\CJKunderline{武丁}崩，子祖庚立。祖庚崩，弟祖甲立，是為帝甲，淫亂，殷道復衰。”\CJKunderwave{國語}說殷事云：“帝甲亂之，七代而殞。”則帝甲是淫亂之主，起亡殷之源，寧當與二宗齊名，舉之以戒無逸？\CJKunderline{武丁}賢王，祖庚復賢，以\CJKunderline{武丁}之明，無容廢長立少。祖庚之賢，誰所傳說？\CJKunderline{武丁}廢子，事出何書？妄造此語，是負\CJKunderline{武丁}而誣祖甲也。 \par}

{\noindent\zhuan\zihao{6}\fzbyks 傳“在桐”至“惸獨”。正義曰：“在桐三年”，\CJKunderwave{太甲}序文。“思集用光”，\CJKunderwave{詩·大雅}文。彼“集”作“輯”，“輯”，和也。彼鄭言，\CJKunderline{公劉}之遷豳，“思在和其民人，用光大其道”。此傳之意，蓋言\CJKunderline{太甲}之在桐也，思得安集其身，用光顯王政，故起即王位，於是知小人之依。依於仁政，故能施行政教，安順於眾民，不敢侮慢。惸獨鰥寡之類，尤可憐愍，故特言之。 \par}

{\noindent\zhuan\zihao{6}\fzbyks 傳“\CJKunderline{太甲}”至“稱祖”。正義曰：傳於中宗雲“以敬畏之故，得壽考之福”，“\CJKunderline{高宗}之為政，小大無怨，故亦享國永年”，於此雲\CJKunderline{太甲}，亦以知小人之依，故得久年。各順其文而為之說，其言行善而得長壽，經意三王同也。以其世次顛倒，故解之云，此以德優劣、立年多少為先後，故祖甲在\CJKunderline{太戊}、\CJKunderline{武丁}之下。諸書皆言“\CJKunderline{太甲}”，此言“祖甲”者，殷家亦祖其功，故稱之“祖甲”。與二宗為類，惟見此篇，必言祖其功，亦未知其然。殷之先君有\CJKunderline{祖乙}、祖辛、祖丁，稱祖多矣，或可號之為祖，未必祖其功而存其廟也。 \par}

{\noindent\shu\zihao{5}\fzkt “其在”至“三年”。正義曰：其在殷王祖甲，初遭祖喪，所言行不義。惟亦為王，久為小人之行，\CJKunderline{伊尹}廢諸桐。起其即王之位，於是知小人之所依。依於仁政，乃能安順於眾民，不敢侮鰥寡惸獨，故祖甲之享有殷國三十有三年。亦言不逸得長壽也。 \par}

自時厥後立王，生則逸。\footnote{從是三王，各承其後而立者，生則逸豫無度。}生則逸，不知稼穡之艱難，\footnote{言與小人之子同其敝。}不聞小人之勞，惟耽樂之從。\footnote{過樂謂之耽。惟樂之從，言荒淫。○耽，丁南反，注下同。樂音洛，注下同。}自時厥後，亦罔或克壽。\footnote{以耽樂之故，從是其後，亦無有能壽考。}或十年，或七八年，或五六年，或四三年。”\footnote{高者十年，下者三年，言逸樂之損壽。}

{\noindent\shu\zihao{5}\fzkt “自時”至“三年”。正義曰：從是三王其後所立之王，生則逸豫，不知稼穡之艱難，不聞小人之勞苦，惟耽樂之事則從而為之。故從是其後諸王，無有能壽考者。或十年，或七八年，或五六年，或四三年。言逸樂之損壽，故舉以戒\CJKunderline{成王}也。 \par}

\CJKunderline{周公}曰：“嗚呼！厥亦惟我周太王、\CJKunderline{王季}，克自抑畏。\footnote{太王，\CJKunderline{周公}曾祖。\CJKunderline{王季}即祖。言皆能以義自抑，長敬天命。將說\CJKunderline{文王}，故本其父祖。}\CJKunderline{文王}卑服，即康功田功。\footnote{文王節儉，卑其衣服，以就其安人之功，以就田功，以知稼穡之艱難。○卑如字，馬本作俾，使也。}徽柔懿恭，懷保小民，惠鮮鰥寡。\footnote{以美道和民，故民懷之。以美政恭民，故民安之。又加惠鮮乏鰥寡之人。○鮮，息淺反，注同。}自朝至於日中昃，不遑暇食，用咸和萬民。\footnote{從朝至日昳不暇食，思慮政事，用皆和萬民。○昃音側，本亦作仄。昳，田節反。}


{\noindent\zhuan\zihao{6}\fzbyks 傳“\CJKunderline{大王}”至“父祖”。正義曰：“\CJKunderline{大王}，\CJKunderline{周公}曾祖。\CJKunderline{王季}即祖也”，此乃經傳明文，而須詳言之者，此二王之下辭無所結，陳此不為無逸，\CJKunderline{周公}將說\CJKunderline{文王}，故本其父祖，是以傳詳言也。解其言此之意。“以義自抑”者，言其非無此心，以義自抑而不為耳。 \par}

{\noindent\zhuan\zihao{6}\fzbyks 傳“\CJKunderline{文王}”至“艱難”。正義曰：\CJKunderline{文王}卑其衣服，以就安人之功，言儉於身而厚於人也。立君所以牧人，安人之功，諸有美政皆是也。就安人之內，田功最急，故特雲“田功”，以示知稼穡之艱難也。 \par}

{\noindent\zhuan\zihao{6}\fzbyks 傳“以美”至“之人”。正義曰：“徽”、“懿”皆訓為美，“徽柔懿恭”，此是施人之事，以匆厭恭懷安小民，故傳分而配之。“徽柔”配“懷”，“以美道和民，故民懷之”。“懿恭”配“保”，“以美政恭民，故民安之”，“徽懿”言其美而已，不知何所美也。人君施於民，惟有道與政耳，故傳以“美道”、“美政”言之，政與道亦互相通也。少乏鰥寡尢是可憐，故別言“加惠於鮮乏鰥寡之人”也。 \par}

{\noindent\zhuan\zihao{6}\fzbyks 傳“從朝”至“萬民”。正義曰：昭五年\CJKunderwave{左傳}云：“日上其中，食日為二，旦日為三。”則人之常食在日中之前，謂辰時也。\CJKunderwave{易·豐卦}彖曰：“日中則昃。”謂過中而斜昃也。“昃”亦名“昳”，言日蹉跌而下，謂未時也。故日之十位，食時為辰，日昳為未。言\CJKunderline{文王}勤於政事，從朝不食，或至於日中，或至於日昃，猶不暇食。故經“中”、“昃”並言之。傳舉晚時，故惟言“昳”。“遑”亦“暇”也，重言之者，古人自有復語，猶雲“艱難”也。所以不暇食者，為思慮政事，用皆和萬民。政事雖多，皆是為民，故言“咸”。“咸”訓皆也。 \par}

文王不敢盤於遊田，以庶邦惟正之供。\footnote{文王不敢樂於遊逸田獵，以眾國所取法則，當以正道供待之故。○供音恭。}\CJKunderline{文王}受命惟中身，厥享國五十年。”\footnote{文王九十七而終。中身，即位時年四十七。言中身，舉全數。}

{\noindent\zhuan\zihao{6}\fzbyks 傳“\CJKunderline{文王}”至“之故”。正義曰：\CJKunderwave{釋詁}云：“盤，樂也。”“遊”謂遊逸，“田”謂畋獵，二者不同，故並雲“遊逸田獵”。以眾國皆於\CJKunderline{文王}所取其法則，\CJKunderline{文王}當以正義供待之故也。言\CJKunderline{文王}思為政道以待眾國，故不敢樂於遊田。\CJKunderline{文王}世為西伯，故當為眾國所取法則。禮有田獵而不敢者，順時搜狩，不為取樂，故不敢非時畋獵以為樂耳。 \par}

{\noindent\zhuan\zihao{6}\fzbyks 傳“\CJKunderline{文王}”至“全數”。正義曰：“\CJKunderline{文王}年九十七而終”，\CJKunderwave{禮記·文王世子}文也。於九十七內減享國五十年，是未立之前有四十七。在\CJKunderwave{禮}諸侯逾年即位，此據代父之年，故為“即位時年四十七”也。計九十七年半折以為中身，則四十七時於身非中，言“中身”者，舉全數而稱之也。經言“受命”者，\CJKunderline{鄭玄}雲“受殷王嗣位之命”。然殷之末世，政教已衰，諸侯嗣位何必皆待王命？受先君之命亦可也。王肅云：“\CJKunderline{文王}受命，嗣位為君。”不言受王命也。 \par}

{\noindent\shu\zihao{5}\fzkt “\CJKunderline{周公}”至“十年”。正義曰：殷之三王既如此矣，\CJKunderline{周公}又言曰：“嗚呼！其惟我周家\CJKunderline{大王}、\CJKunderline{王季}，能以義自抑而畏敬天命，故王跡從此起也。\CJKunderline{文王}又卑薄衣服，以就其安人之功與治田之功。以美道柔和其民，以美政恭待其民，以此民歸之。以美政恭民之故，故小民安之，又加恩惠於鮮乏鰥寡之人。其行之也，自朝旦至於日中及昃，尚不遑暇食，用善政以諧和萬民故也。\CJKunderline{文王}專心於政，不敢逸樂於遊戲畋獵，以己為眾國所取法，惟當正身行己以供待之。由是\CJKunderline{文王}受命，嗣位為君，惟於中身受之，其享國五十年，亦以不逸得長壽也。” \par}

\CJKunderline{周公}曰：“嗚呼！繼自今嗣王，\footnote{繼從今已往嗣世之王，皆戒之。}則其無淫於觀、於逸、於遊、于田，以萬民惟正之供。\footnote{所以無敢過於觀遊逸豫田獵者，用萬民當惟正身以供待之故。}無皇曰：‘今日耽樂。’乃非民攸訓，非天攸若，時人丕則有愆。\footnote{無敢自暇曰：“惟今日樂，後日止。”夫耽樂者，乃非所以教民，非所以順天，是人則大有過矣。○愆，起虔反。夫音扶。}無若殷王受之迷亂，酗於酒德哉！”\footnote{以酒為兇謂之酗。言紂心迷政亂，以酗酒為德。戒嗣王無如之。○酗，況付反。}


{\noindent\zhuan\zihao{6}\fzbyks 傳“繼從”至“戒之”。正義曰：先言“繼”者，謂繼此後人，即從今以後嗣世之王也。\CJKunderline{周公}思及長遠后王，盡皆戒之，非獨\CJKunderline{成王}也。 \par}

{\noindent\zhuan\zihao{6}\fzbyks 傳“所以”至“之故”。正義曰：傳意訓“淫”為過，\CJKunderline{鄭玄}云：“淫，放恣也。”“淫”者侵淫不止，其言雖殊，皆是過之義也。言“觀”為非時而行，違禮觀物，如\CJKunderwave{春秋}隱公“如棠觀魚”，莊公“如齊觀社”。\CJKunderwave{穀梁傳}曰：“常事曰視，非常曰觀。”此言“無淫於觀”，禁其非常觀也。“逸”謂逸豫，“遊”謂遊蕩，“田”謂田獵，四者皆異，故每事言“於”。“以”訓用也，用萬民皆聽王命，王者惟當正身待之，故不得淫於觀逸遊田也。 \par}

{\noindent\zhuan\zihao{6}\fzbyks 傳“無敢”至“過矣”。正義曰：“無敢自暇”，謂事不寬不暇，而以為原王之意而為辭，故言曰：“耽以為樂，惟今日樂，而後日止。”惟言“今日樂”，明知“後日止”也。夫“耽樂”者，乃非所以教民，教民當恪勤也；非所以順天，順天當肅恭也。是此耽樂之人，則大有愆過矣。戒王不得如此也。 \par}

{\noindent\zhuan\zihao{6}\fzbyks 傳“以酒”至“如之”。正義曰：“酗”從酉，以兇為聲，是“酗”為兇酒之名，故“以酒為兇謂之酗”。“酗”是飲酒而益兇也。言紂心迷亂，以酗酒為德，飲酒為政，心以兇酒為己德，紂以此亡殷。戒嗣王無如之。 \par}

{\noindent\shu\zihao{5}\fzkt “\CJKunderline{周公}”至“德哉”。正義曰：\CJKunderline{周公}又言而嘆曰：“嗚呼！繼此後世自今以後嗣位之王，則其無得過於觀望，過於逸豫，過於遊戲，過於田獵。所以不得然者，以萬民聽王者之教命，王當正己身以供待萬民，必當早夜恪勤，無敢自閒暇。曰：‘今日且樂，後日乃止。’此為耽樂者，非民之所以教訓也，非天之所以敬順也。若是之人，則有大愆過矣。王當自勤政事，莫如殷王受之述亂國政，酗醟於酒德哉！殷紂藉酒為兇，以酒為德，由是喪亡殷國，王當以紂為戒，無得如之。” \par}

\CJKunderline{周公}曰：“嗚呼！我聞曰，古之人，猶胥訓告，胥保惠，胥教誨，\footnote{嘆古之君臣，雖君明臣良，猶相道告，相安順，相教誨以義方。}民無或胥譸張為幻。\footnote{譸張，誑也。君臣以道相正，故下民無有相欺誑幻惑也。○幻音患。誑，九況反。}此厥不聽，人乃訓之，乃變亂先王之正刑，至於小大。\footnote{此其不聽中正之君，人乃教之以非法，乃變亂先王之正法，至於小大，無不變亂。言己有以致之。}民否則厥心違怨，否則厥口詛祝。”\footnote{以君變亂正法，故民否則其心違怨，否則其口詛祝。言皆患其上。○詛，側助反。祝，之又反。}


{\noindent\zhuan\zihao{6}\fzbyks 傳“嘆古”至“義方”。正義曰：此章二事，善惡相反。下句“不聽人”者，是愚闇之君，知此言“古之人”者，是賢明之君。“相”是兩人相與，故知兼有“臣良”，更相教告。隱三年\CJKunderwave{左傳}石碏曰：“臣聞愛子，教之以義方。”故知相教誨者，使“相教誨以義方”也。則知相訓告者，告之以善道也；相保惠者，相安順以美政也。 \par}

{\noindent\zhuan\zihao{6}\fzbyks 傳“譸張”至“惑也”。正義曰：“譸張，誑也”，\CJKunderwave{釋訓}文。孫炎曰：“眩惑誑欺人也。”民之從上，若影之隨形，君臣以道相正，故下民無有相欺誑幻惑者。“幻”即眩也，惑亂之名，\CJKunderwave{漢書}稱西域有幻人是也。 \par}

{\noindent\zhuan\zihao{6}\fzbyks 傳“此其”至“致之”。正義曰：上言善事，此說惡事。如此其不聽者，是不聽中正之君也。既不聽中正，則好聽邪佞，知此“乃訓之”者，是邪佞之人訓之也。邪佞之人必反正道，故言“人乃教之以非法”。暗君即受用之，變亂先王之正法。“至於小大，無不變亂”，言皆變亂正法盡也。暗君所任同己，由已之暗，致此佞人，言此暗君已身有以致之也。上“君明臣良”，由君明而有良臣，亦是己有致。上之言“胥”，此不言者，君在佞臣，國亡滅矣，不待相教為惡，故不言“胥”也。 \par}

{\noindent\zhuan\zihao{6}\fzbyks 傳“以君”至“其土”。正義曰：君既變亂正法，必將困苦下民。民不堪命，忿恨必起，故民忿君乃有二事，否則心違怨，否則口詛祝，言皆患土而為此也。“違怨”，謂違其命而怨其身。“詛祝”，謂告神明令加殃咎也。以言告神謂之“祝”，請神加殃謂之“詛”。襄十七年\CJKunderwave{左傳}曰：“宋國區區，而有詛有祝。”\CJKunderwave{詩}曰：“侯詛侯祝。”是“詛”、“祝”意小異耳。 \par}

{\noindent\shu\zihao{5}\fzkt “\CJKunderline{周公}”至“詛祝”。正義曰：\CJKunderline{周公}言而嘆曰：“我聞人之言曰，古人之雖君明臣良，猶尚相訓告以善道，相安順以美政，相教誨以義方。君臣相正如此，故於時之民順從上教，無有相誑欺為幻惑者。此其不聽中正之君，人乃教訓之以非法之事，乃從其言，變亂先王之正法，至於小大之事，無不皆變亂之。君既變亂如此，其時之民疾苦，否則其心違上怨上，否則其口詛祝之。”言人患之無已，舉此以戒\CJKunderline{成王}，使之君臣相與養下民也。 \par}

\CJKunderline{周公}曰：“嗚呼！自殷王中宗，及\CJKunderline{高宗}，及祖甲，及我周\CJKunderline{文王}，茲四人迪哲。\footnote{言此四人皆蹈智明德以臨下。}厥或告之曰：‘小人怨汝詈汝。’則皇自敬德，\footnote{其有告之，言小人怨詈汝者，則大自敬德，增修善政。○詈，力智反。}厥愆，曰：‘朕之愆。’允若時不啻不敢含怒。\footnote{其人有禍，則曰：“我過，百姓有過，在予一人。”信如是怨詈，則四王不啻不敢含怒以罪之。言常和悅。}


{\noindent\zhuan\zihao{6}\fzbyks 傳“其有”至“善政”。正義曰：\CJKunderwave{釋詁}云：“皇，大也。”故傳言，“大自敬德者，謂增修善政”也。\CJKunderline{鄭玄}以“皇”為暇，言寬暇自敬。王肅本“皇”作“況”，況滋益用敬德也。 \par}

{\noindent\zhuan\zihao{6}\fzbyks 傳“其人”至“和悅”。正義曰：或告之曰“小人怨汝，詈汝”，其言有虛有實。其言若虛，則民之愆也。民有愆過，則曰“我過”，不責彼為虛言，而引過歸己者，湯所云“百姓有過，在予一人”。故若信有如是怨詈，小人聞之，則含怒以罪彼人。此四王即不啻不敢含怒以罪彼人，乃自原聞其愆言，其顏色常和悅也。\CJKunderline{鄭玄}云：“不但不敢含怒，乃欲屢聞之，以知己政得失之源也。” \par}

{\noindent\shu\zihao{5}\fzkt “\CJKunderline{周公}”至“含怒”。正義曰：既言明君暗君，善惡相反，更述二者之行。\CJKunderline{周公}言而嘆曰：“嗚呼！自殷王中宗，及\CJKunderline{高宗}，及祖甲，及我周\CJKunderline{文王}，此四人者，皆蹈明智之道以臨下民。其有告之曰：‘小人怨恨汝，罵詈汝。’既聞此言，則大自敬德，更增修善政。其民有過，則曰：‘是我之過。’民信有如是怨詈，則不啻不敢含怒以罪彼人，乃欲得數聞此言以自改悔。”言寬弘之若是。 \par}

此厥不聽，人乃或譸張為幻，曰：‘小人怨汝詈汝。’則信之。\footnote{此其不聽中正之君，有人誑惑之，言小人怨憾詛詈汝，則信受之。○憾，胡暗反。}則若時，不永念厥闢，不寬綽厥心，\footnote{則如是信讒者，不長念其為君之道，不寬緩其心。言含怒。}亂罰無罪，殺無辜，怨有同，是叢於厥身。”\footnote{信讒含怒，罰殺無罪，則天下同怨讎之，叢聚於其身。○叢，才公反。}


{\noindent\zhuan\zihao{6}\fzbyks 傳“則如”至“含怒”。正義曰：君人者察獄必審其虛實，然後加罪。“不長念其為君之道”，謂不審察虛實也。“不寬緩其心”，言徑即含怒也。王肅讀“闢”為闢，扶亦反，不長念其刑辟，不當加無罪也。 \par}

{\noindent\shu\zihao{5}\fzkt “此厥”至“厥身”。正義曰：此其不聽中正之人，乃有欺誑為幻惑以告之曰：“小人怨汝詈汝。”不原其本情，則信受之。則知是信讒者，不長念其為君之道，不審虛實，不能寬緩其心，而徑即含怒於人。是亂其正法，罰無罪，殺無辜。罰殺欲以止怨，乃令人怨益甚，天下之民有同怨君，令怨惡聚於其身。言褊急使民之怨若是，教\CJKunderline{成王}勿學此也。 \par}

\CJKunderline{周公}曰：“嗚呼！嗣王其監於茲。”\footnote{視此亂罰之禍以為戒。}

\section{君奭第十八}


\CJKunderline{召公}為保，\CJKunderline{周公}為師，相\CJKunderline{成王}為左右。\footnote{保，太保也。師，太師也。馬云：“保氏、師氏皆大夫官。”相音息亮反。左右，馬云：“分陝為二伯，東為左，西為右。”}\CJKunderline{召公}不說，\CJKunderline{周公}作\CJKunderwave{君奭}。

君奭\footnote{尊之曰君。奭，名，同姓也。陳古以告之，故以名篇。○說音悅。奭，始亦反。}


{\noindent\zhuan\zihao{6}\fzbyks 傳“尊之”至“名篇”。正義曰：\CJKunderline{周公}呼為“君奭”，是\CJKunderline{周公}尊之曰君也。“奭”是其名，“君”非名也。僖二十四年\CJKunderwave{左傳}，富辰言\CJKunderline{文王}之子一十六國，無名“奭”者，則\CJKunderline{召公}必非\CJKunderline{文王}之子。\CJKunderwave{燕世家}云：“\CJKunderline{召公奭}與周同姓姬氏。”譙周曰：“周之支族。”譙周考校古史，不能知其所出。皇甫謐云：“原公名豐，是其一也，是為\CJKunderline{文王}之子一十六國。”然\CJKunderline{文王}之子本無定數，並原、豐為一，當\CJKunderline{召公}於中以為十六，謬矣。此篇多言先世有大臣輔政，是“陳古道以告之”。呼居奭以告之，故以“君奭”名篇。 \par}

{\noindent\shu\zihao{5}\fzkt “\CJKunderline{召公}”至“君奭”。正義曰：\CJKunderline{成王}即政之初，\CJKunderline{召公}為保，\CJKunderline{周公}為師，輔相\CJKunderline{成王}為左右大臣。\CJKunderline{召公}以\CJKunderline{周公}嘗攝王之政，今覆在臣位，其意不說。\CJKunderline{周公}陳己意以告\CJKunderline{召公}，史敘其事，作\CJKunderwave{君奭}之篇也。\CJKunderwave{周官}篇雲“立太師、太傅、太保，茲惟三公”，則此“為保”、“為師”亦為三公官也。此實太師、太保而不言“太”者，意在師法保安王身，言其實為左右爾，不為舉其官名，故不言“太”也。經傳皆言\CJKunderline{武王}之時，太公為太師，此言“\CJKunderline{周公}為師”，蓋太公薨，命\CJKunderline{周公}代之。於時太傅蓋畢公為之，於此無事，不須見也。三公之次，先師後保，此序先言保者，篇之所作，主為\CJKunderline{召公}不說，故先言\CJKunderline{召公}，不以官位為次也。案經\CJKunderline{周公}之言，皆說己留在王朝之意，則\CJKunderline{召公}不說\CJKunderline{周公}之留也。故鄭、王皆云：“\CJKunderline{周公}既攝王政，不宜複列於臣職，故不說。”然則\CJKunderline{召公}大賢，豈不知\CJKunderline{周公}留意而不說者？以\CJKunderline{周公}留在臣職，當時人皆怪之，故欲開道\CJKunderline{周公}之言，以解世人之惑。“\CJKunderline{召公}疑之，作\CJKunderwave{君奭}。”非不知也。\CJKunderwave{史記·燕世家}云：“\CJKunderline{成王}既幻，\CJKunderline{周公}攝政，當國踐阼，\CJKunderline{召公}疑之，作\CJKunderwave{君奭}。”此篇是致政之後言留輔\CJKunderline{成王}之意，其文甚明，馬遷妄為說爾。\CJKunderline{鄭玄}不見\CJKunderwave{周官}之篇，言此師、保為\CJKunderwave{周禮}師氏、保氏大夫之職，言賢聖兼此官，亦謬矣。 \par}

\CJKunderline{周公}若曰：“君奭，\footnote{順古道呼其名而告之。}弗吊，天降喪於殷，殷既墜厥命，我有周既受。\footnote{言殷道不至，故天下喪亡於殷。殷已墜失其王命，我有周道至已受之。○吊音的。}我不敢知曰，厥基永孚於休，若天棐忱。\footnote{廢興之跡，亦君所知，言殷家其始長信於美道，順天輔誠，所以國也。○棐音匪。忱，市林反。}我亦不敢知曰，其終出於不祥。\footnote{言殷紂其終墜厥命，以出於不善之故，亦君所知。}


{\noindent\zhuan\zihao{6}\fzbyks 傳“廢興”至“以國”。正義曰：孔以\CJKunderwave{召誥}雲“我不敢知”者，其意\CJKunderline{召公}言我不敢獨知，亦王所知，則此言“我不敢知”，亦是\CJKunderline{周公}言我不敢獨知，是君奭所知，故以此及下句為說殷之興亡，言與君奭同知。舉其殷興亡為戒，\CJKunderline{鄭玄}亦然也。 \par}

{\noindent\shu\zihao{5}\fzkt “\CJKunderline{周公}”至“不祥”。正義曰：\CJKunderline{周公}留在王朝，\CJKunderline{召公}不說。\CJKunderline{周公}為師，順古道而呼曰：“君奭，殷道以不至之故，故天下喪亡於殷。殷既墜失其王命，我有周已受之矣。今雖受命，貴在能終，若不能終，與殷無異，故視殷以為監戒。我不敢獨知殷家其初始之時，能長信於美道，能安順於上天之，道輔其誠信，所以有國，此亦君之所知。我亦不敢獨知曰，殷紂其終墜失其王命，由出於不善之故，亦君所知也。” \par}

嗚呼！君已！曰，時我，我亦不敢寧於上帝命。\footnote{嘆而言曰：“君已！當是我之留，我亦不敢安於上天之命，故不敢不留。”○已音以。}弗永遠念天威，越我民罔尤違。\footnote{言君不長遠念天之威，而勤化於我民，使無過違之闕。}惟人在我後嗣子孫，大弗克恭上下，遏佚前人光，在家不知。\footnote{惟眾人共存在我後嗣子孫，若大不能恭承天地，絕失先王光大之道，我老在家，則不得知。○遏，於葛反。}天命不易，天難諶，乃其墜命，弗克經歷。\footnote{天命不易，天難信無德者，乃其墜失王命，不能經久歷遠，不可不慎。○易，以豉反，注同。諶，氏壬反。}嗣前人，恭明德，在今予小子旦。\footnote{繼先王之大業，恭奉其明德，正在今我小子旦。言異於餘臣。}非克有正，迪惟前人光，施於我衝子。”\footnote{我留非能有改正，但欲蹈行先王光大之道，施正於我童子。童子，\CJKunderline{成王}。}


{\noindent\zhuan\zihao{6}\fzbyks 傳“嘆而”至“不留”。正義曰：嘆而言曰：“嗚呼！君已！”“已”是引聲之辭，既呼君奭，嘆而引聲，乃復言曰：“君當是我之留。”以其意不說，故令是我而勿非我。“我不敢安於上天之命”，孔意當謂天既命周，我當成就周道，故不敢不留。 \par}

{\noindent\shu\zihao{5}\fzkt “嗚呼”至“衝子”。正義曰：\CJKunderline{周公}又嘆而呼\CJKunderline{召公}曰：“嗚呼！君已！”“已”，辭也。既嘆乃復言曰：“君當是我之留，勿非我也。我亦不敢安於上天之命，故不敢不留。君何不長遠念天之威罰？禍福難量，當勤教於我下民，使無尤過違法之闕。惟今天下眾人，共誠心存在我後嗣子孫。觀其政之善惡，若此嗣王大不能恭承上天下地，絕失先王光大之道，令使眾人失望，我若退老在家，則不能得知，何得不留輔王也？天命不易，言甚難也。天難信，惡則去之，不常在一家，是難信也。天子若不稱天意，乃墜失其王命，不能經久歷遠，其事可不慎乎？繼嗣前人先王之大業，恭奉其明德也，正在今我小子旦。”\CJKunderline{周公}自言已身當恭奉其先王之明德，留輔佐王。“非能有所改正，但欲蹈行先王光大之道，施政於我童子”。童子謂\CJKunderline{成王}，意欲奉行先王之事，以教\CJKunderline{成王}也。 \par}

又曰：“天不可信，我道惟寧王德延，\footnote{無德去之，是天不可信，故我以道惟安寧王之德，謀欲延久。}天不庸釋於\CJKunderline{文王}受命。”\footnote{言天不用令釋廢於\CJKunderline{文王}所受命，故我留佐\CJKunderline{成王}。}


{\noindent\zhuan\zihao{6}\fzbyks 傳“無德”至“延久”。正義曰：此經言“又曰”，傳不明解。鄭雲“人又云”，則\CJKunderline{鄭玄}以此“又曰”為\CJKunderline{周公}稱人之言也。王肅云：“重言天不可信，明己之留蓋畏其天命。”則肅意以\CJKunderline{周公}重言，故稱“又曰”。孔雖不解，當與王肅意同。言“寧王”者，即\CJKunderline{文王}也，鄭、王亦同。 \par}

{\noindent\shu\zihao{5}\fzkt “又曰”至“受命”。正義曰：\CJKunderline{周公}又言曰：“天不可信，無德則去之，是其不可信也。天難信之，故恐其去我周家，故我以道惟安行寧王之德，謀欲延長之。我原上天之意，不用令廢於\CJKunderline{文王}所受命，若嗣王失德，則還廢之，故我當留佐\CJKunderline{成王}也。” \par}

公曰：“君奭，我聞在昔\CJKunderline{成湯}既受命，\footnote{已放桀，受命為天子。}時則有若\CJKunderline{伊尹}，格於皇天。\footnote{尹摯佐湯，功至大天。謂致太平。○摯音至。}在\CJKunderline{太甲}，時則有若保衡。\footnote{太甲繼湯，時則有如此\CJKunderline{伊尹}為保衡，言天下所取安，所取平。}在\CJKunderline{太戊}，\footnote{太甲之孫。}時則有若\CJKunderline{伊陟}、臣扈，格於上帝，巫咸乂王家。\footnote{伊陟、臣扈率\CJKunderline{伊尹}之職，使其君不隕祖業，故至天之功不隕。巫咸治王家，言不及二臣。○隕，于敏反。}


{\noindent\zhuan\zihao{6}\fzbyks 傳“尹摯”至“太平”。正義曰：\CJKunderline{伊尹}名摯，諸子傳記名有其文。“功至大天”猶堯“格於上下”，知其“謂致太平”也。 \par}

{\noindent\zhuan\zihao{6}\fzbyks 傳“\CJKunderline{太甲}”至“取平”。正義曰：據\CJKunderwave{太甲}之篇及諸子傳記，\CJKunderline{太甲}犬臣惟有\CJKunderline{伊尹}，知即保衡也。\CJKunderwave{說命}云：“昔先正保衡，作我先王，佑我烈祖，格於皇天。”\CJKunderwave{商頌·那}祀\CJKunderline{成湯}稱為“烈祖”，“烈祖”，湯之號，言保衡佐湯，明保衡即是\CJKunderline{伊尹}也。\CJKunderwave{詩}稱“實維阿衡，實左右商王”，\CJKunderline{鄭玄}云：“阿，倚。衡，平也。\CJKunderline{伊尹}湯所依倚而取平。”至\CJKunderline{太甲}改曰保衡，保，安也，言天下所取安，所取平。此皆三公之官，當時為之號也。孔以\CJKunderwave{太甲}雲“嗣王不惠於阿衡”，則\CJKunderwave{太甲}亦曰阿衡，與鄭異也。 \par}

{\noindent\zhuan\zihao{6}\fzbyks 傳“\CJKunderline{太甲}之孫”。正義曰：\CJKunderwave{史記·殷本紀}云，\CJKunderline{太甲}崩，子\CJKunderline{沃丁}立。崩，弟太庚立。崩，子小甲立。崩，弟雍已立。崩，弟\CJKunderline{太戊}立。是\CJKunderline{太戊}為\CJKunderline{太甲}之孫，太庚之子。\CJKunderwave{三代表}云，小甲，太庚弟；雍己、\CJKunderline{太戊}又是小甲弟，則\CJKunderline{太戊}亦是\CJKunderline{沃丁}弟，\CJKunderline{太甲}子。\CJKunderwave{本紀}、\CJKunderwave{世表}俱出馬遷，必有一誤。孔於\CJKunderwave{咸乂}序傳雲“\CJKunderline{太戊}，\CJKunderline{沃丁}弟之子”，是\CJKunderline{太戊}為\CJKunderline{太甲}之孫也。 \par}

{\noindent\zhuan\zihao{6}\fzbyks 傳“\CJKunderline{伊陟}”至“二臣”。正義曰：\CJKunderline{伊尹}“格於皇天”，此\CJKunderline{伊陟}、臣扈雲“格於上帝”，其事既同，如此二臣能率循\CJKunderline{伊尹}之職，輔佐其君，使其君不隕祖業，故至天之功亦不隕墜也。\CJKunderwave{夏社}序云：“湯既勝夏，欲遷其社，不可。作\CJKunderwave{夏社}、\CJKunderwave{疑至}、\CJKunderwave{臣扈}。”則湯初有臣扈，已為大臣矣，不得至今仍在，與\CJKunderline{伊尹}之子同時立功。蓋二人名同，或兩字一誤也。案\CJKunderwave{春秋}範武子光輔五君，或臣扈事湯而又事\CJKunderline{太戊}也。“格於上帝”之下乃言“巫咸乂王家”，則巫咸亦是賢臣，俱能紹治王家之事而已，其功不得至天，言不及彼二臣。 \par}

在\CJKunderline{祖乙}，時則有若巫賢。\footnote{祖乙，殷家亦祖其功，時賢臣有如此巫賢。賢，咸子。巫，氏。}在\CJKunderline{武丁}，時則有若\CJKunderline{甘盤}。\footnote{高宗即位，\CJKunderline{甘盤}佐之，後有\CJKunderline{傅說}。○說音悅。}

{\noindent\zhuan\zihao{6}\fzbyks 傳“\CJKunderline{祖乙}”至“巫氏”。正義曰：\CJKunderwave{殷本紀}云，中宗崩，子\CJKunderline{仲丁}立。崩，弟外壬立。崩，弟\CJKunderline{河亶甲}立。崩，子\CJKunderline{祖乙}立。則\CJKunderline{祖乙}是\CJKunderline{太戊}之孫也。孔以其人稱“祖”，故云“殷家亦祖其功”。賢是咸子，相傳云然。父子俱稱為“巫”，知“巫”為氏也。 \par}

{\noindent\zhuan\zihao{6}\fzbyks 傳“\CJKunderline{高宗}”至“\CJKunderline{傅說}”。正義曰：\CJKunderwave{孔命}篇\CJKunderline{高宗}云：“臺小子舊學於\CJKunderline{甘盤}，既乃遯於荒野。”\CJKunderline{高宗}未立之前已有\CJKunderline{甘盤}，免喪不言，乃求\CJKunderline{傅說}，明其即位之初，有\CJKunderline{甘盤}佐之，\CJKunderline{甘盤}卒後有\CJKunderline{傅說}。計\CJKunderline{傅說}當有大功，此惟數六人，不言\CJKunderline{傅說}者，\CJKunderline{周公}意所不言，未知其故。 \par}

{\noindent\shu\zihao{5}\fzkt “公曰君奭”至“\CJKunderline{甘盤}”。正義曰：言“時則有若”者，言當其時有如此人也。指謂如此\CJKunderline{伊尹}、\CJKunderline{甘盤}，非謂別有如此人也。以湯是殷之始王，故言“在昔”、“既受命”，見其為天子也。以下“在\CJKunderline{太甲}”、“在\CJKunderline{武丁}”，亦言其為天子之時，有如此臣也。\CJKunderline{成湯}未為天子，已得\CJKunderline{伊尹}，言“既受命”者，以功格皇天，在受命之後，故言“既受命”也。“皇天”之與“上帝”，俱是天也，變其文爾。其功至於天帝，謂致太平而天下和之也。保衡、\CJKunderline{伊尹}，一人也。異時而別號。“\CJKunderline{伊尹}”之下，已言“格於皇天”，“保衡”之下不言“格於皇天”，從可知也。“\CJKunderline{伊陟}、臣扈”，言“格於上帝”，則其時亦致太平，故與\CJKunderline{伊尹}文異而事同。巫咸、巫賢、\CJKunderline{甘盤}蓋功劣於彼三人，故無格天之言。 \par}

率惟茲有陳，保乂有殷，故殷禮陟配天，多歷年所。\footnote{言\CJKunderline{伊尹}至\CJKunderline{甘盤}六臣佐其君，循惟此道，有陳列之功，以安治有殷，故殷禮能升配天，享國久長，多歷年所。}天惟純佑命，則商實百姓。\footnote{殷禮配天，惟天大佑助其王命，使商家百姓豐實，皆知禮節。}


{\noindent\zhuan\zihao{6}\fzbyks 傳“言伊”至“年所”。正義曰：“率”訓循也。說賢臣佐君雲“循惟此道”，當謂循此為臣之道。盡忠竭力以輔其君，故有陳烈於世，以安治有殷，使殷王得安治民。故殷得此安上治民之禮，能升配上天。天在人上，故謂之“升”。為天之子，是“配天”也。享國久長，多歷年所。 \par}

{\noindent\zhuan\zihao{6}\fzbyks 傳“殷禮”至“禮節”。正義曰：殷能以禮配天，故天降福。天惟大佑助其王命，風雨以時，年穀豐稔，使商家百姓豐實，家給人足。管子曰：“衣食足，知榮辱。倉廩實，知禮節。” \par}

{\noindent\shu\zihao{5}\fzkt “率惟”至“百姓”。正義曰：此\CJKunderline{伊尹}、\CJKunderline{甘盤}六臣等輔佐其君，率循此為臣之道，有陳列之功，以安治有殷，故殷有安上治民之禮，升配上天，享國多歷年之次所。天惟大佑助其為王之命，則使商家富實百姓，為令使商之百姓家給人足，皆知禮節也。 \par}

王人罔不秉德，明恤小臣，屏侯甸。\footnote{自湯至\CJKunderline{武丁}，其王人無不持德立業，明憂其小臣，使得其人，以為蕃屏侯甸之服。小臣且憂得人，則大臣可知。○屏，賓領反。}矧咸奔走，惟茲惟德稱，用又厥闢。\footnote{王猶秉德憂臣，況臣下得不皆奔走？惟王此事，惟有德者舉，用治其君事。○闢，必亦反。}故一人有事於四方，若卜筮，罔不是孚。”\footnote{一人，天子也。君臣務德，故有事於四方，而天下化服。如卜筮，無不是而信之。}


{\noindent\zhuan\zihao{6}\fzbyks 傳“自湯”至“可知”。正義曰：王肅云：“王人猶君人也。”“無不持德立業”，謂持人君之德，立王者之事業。人君之德在官賢人，官得其人，則事業立，故傳以“立業”配“持德”。明憂小臣之不賢，憂欲使得其人，以為蕃屏侯甸之服也。小臣且憂得人，則大臣憂之可知。侯甸尚思得其人，朝廷思之必矣。王肅云：“小臣，巨之微者，舉小以明大也。” \par}

{\noindent\zhuan\zihao{6}\fzbyks 傳“王猶”至“君事”。正義曰：君之所重，莫重於求賢。官之所急，莫急於得人。故此章所陳，惟言君憂得人，臣能舉賢。以王之尊，猶尚秉德憂臣，況其臣下得不皆奔走？惟王此求賢之事，惟有德者必舉之，置於官位用治其君事也。 \par}

{\noindent\zhuan\zihao{6}\fzbyks 傳“一人”至“信之”。正義曰：\CJKunderwave{禮}天子自稱曰予一人，故為天子也。君臣務求有德，眾官得其人，從上至下，遞相師法，職無大小，莫不治理，故天子有事於四方，發號出令而天下化服。譬如卜筮，無不是而信之。事既有驗，言如是則人皆信之。 \par}

{\noindent\shu\zihao{5}\fzkt “王人”至“是孚”。正義曰：“王人”謂與人為王，言此上所說\CJKunderline{成湯}、\CJKunderline{太甲}、\CJKunderline{太戊}、\CJKunderline{祖乙}、\CJKunderline{武丁}，皆王人也。無不持德立業，明憂小臣。雖則小臣，亦憂使得其賢人，以蕃屏侯甸之服。王恐臣之不賢，尚以為憂，況在臣下得不皆勤勞奔走，惟憂王此求賢之事，惟求有德者舉之，用治其君之事乎？君臣共求其有德，所在職事皆治，天子一人有事於四方，天下咸化而服。如有卜筮之驗，無不是而信之。賢臣助君，致使大治，我留不去，亦當如此也。 \par}

公曰：“君奭，天壽平格，保乂有殷，有殷嗣，天滅威。\footnote{言天壽有平至之君，故安治有殷。有殷嗣子紂，不能平至，天滅亡，加之有威。}今汝永念，則有固命，厥亂明我新造邦。”\footnote{今汝長念平至者安治，反是者滅亡。以為法戒，則有堅固王命，其治理足以明我新成國矣”。}


{\noindent\zhuan\zihao{6}\fzbyks 傳“言天”至“以威”。正義曰：“格”訓至也。“平”謂政教均平，“至”謂道有所至也。言“不弔”，謂道有不至者。此言“格”，謂道至者。“天壽有平至之君”，有平至之德，則天與之長壽，則知中宗\CJKunderline{高宗}之屬身是也。由其君有平至之德，故能安治有殷，言有殷國安而民治也。有殷嗣子紂，其德不能平至，國不安，民不治，故天滅亡之而加之以威也。孔傳之意，此經專說君之善惡，其言不及臣也。王肅以為兼言君臣，注云：“殷君臣之有德，故安治有殷。言是者，不可不法殷家有良臣也。”鄭注以為專言臣事，“格”謂至於天也。與孔不同。 \par}

{\noindent\zhuan\zihao{6}\fzbyks 傳“今汝”至“國矣”。正義曰：上句言善者興而惡者亡，此句令其長安治及念明道。念上二者，故言“今汝長念平至者而安治，反是者滅亡”。念此以為法戒，則有堅固王命，王族必不傾壞。若能如此，其治理足以光明我新成國矣。周自\CJKunderline{武王}伐紂，至此年歲末多，對殷而言故為新國。傳意言不及臣，\CJKunderline{周公}說此事者，蓋言興滅由人，我欲輔王，使為平至之君。 \par}

{\noindent\shu\zihao{5}\fzkt “公曰君奭天”至“造邦”。正義曰：\CJKunderline{周公}呼\CJKunderline{召公}曰：“君奭，皇天賦命，壽此有平至之君。”言有德者必壽考也。“殷之先王有平至之德，故能安治有殷”。言故得安治也。“有殷嗣子紂不能平至，故天滅亡而加之以威。今汝奭當長念天道，平至者安治，不平至者滅亡。以此為法戒，則有堅固王命，其治理足以明我新成國矣”。 \par}

公曰：“君奭，在昔上帝，割申勸寧王之德，其集大命於厥躬。\footnote{在昔上天，割制其義，重勸\CJKunderline{文王}之德，故能成其大命於其身。謂勤德以受命。○重，直用反。}惟\CJKunderline{文王}尚克修和我有夏，亦惟有若虢叔，有若閎夭，\footnote{文王庶幾能修政化，以和我所有諸夏，亦惟賢臣之助為治，有如此虢、閎。閎，氏。虢，國；叔，字；\CJKunderline{文王}弟。夭，名。○虢，寡白反，徐公伯反。閎音宏。夭，於表反，徐於驕反。}有若散宜生，有若泰顛，有若南宮括。\footnote{散、泰、南宮皆氏。宜生、顛、括皆名。凡五臣佐\CJKunderline{文王}為胥附、奔走、先後、禦侮之任。}


{\noindent\zhuan\zihao{6}\fzbyks 傳“在昔”至“受命”。正義曰：\CJKunderline{文王}去此未久，但欲遠本天意，故云“在昔上天”，作久遠言之。“割制”謂切割絕斷之意，故云“割制其義”。“重勸\CJKunderline{文王}之德”者，\CJKunderline{文王}既已有德，上天佑助而重勸勉，\CJKunderline{文王}順天之意，故其能成大命於其身。王謂勤行德義，以受天命。 \par}

{\noindent\zhuan\zihao{6}\fzbyks 傳“\CJKunderline{文王}”至“夭名”。正義曰：\CJKunderline{文王}未定天下，庶幾能修政化，以和我所有諸夏，謂三分有二屬己之諸國也。僖五年\CJKunderwave{左傳}雲“虢仲、虢叔，\CJKunderline{王季}之穆也”，是虢叔為\CJKunderline{文王}之弟。虢，國名。叔，字。凡言人之名氏，皆上氏下名，故閎、散、泰、南宮皆氏，夭、宜生、顛、括皆名也。 \par}

{\noindent\zhuan\zihao{6}\fzbyks 傳“散泰”至“之任”。正義曰：\CJKunderwave{詩·綿}之卒章稱\CJKunderline{文王}有疏附、先後、奔奏、禦侮之臣，\CJKunderwave{毛傳}云：“率下親上曰疏附，相通前後曰先後，喻德宣譽曰奔奏，武臣折衝曰禦侮。”鄭箋云：“疏附使疏者親也，奔奏使人歸趨之。”\CJKunderwave{詩}言\CJKunderline{文王}有此四種之臣，經歷言五臣之名，故知五臣佐\CJKunderline{文王}為此任也。此四事者五臣共為此任，非一臣當一事也。鄭云：“不及呂望者，太師致\CJKunderline{文王}以大德，\CJKunderline{周公}謙不可以自比。” \par}

{\noindent\shu\zihao{5}\fzkt “公曰君奭”至“厥躬”。正義曰：公呼\CJKunderline{召公}曰：“君奭，在昔上天斷割其義，重勸\CJKunderline{文王}之德。以\CJKunderline{文王}有德，勸勉使之成功，故\CJKunderline{文王}能成之命於其身。”言\CJKunderline{文王}能順天之意，勤德以受命。 \par}

又曰，無能往來，茲迪彝教\CJKunderline{文王}蔑德，降於國人。\footnote{有五賢臣，猶曰其少，無所能往來。而五人以此道法教\CJKunderline{文王}以精微之德，下政令於國人。言雖聖人，亦須良佐。}亦惟純佑，秉德迪知天威，乃惟時昭\CJKunderline{文王}。\footnote{文王亦如殷家惟天所大佑，\CJKunderline{文王}亦秉德蹈知天威，乃惟是五人明\CJKunderline{文王}之德。}迪見冒聞於上帝，惟時受有殷命哉！\footnote{言能明\CJKunderline{文王}德，蹈行顯見，覆冒下民，彰聞上天，惟是故受有殷之王命。○見，賢遍反，注同。冒，莫報反，下同，馬作勖，勉也。聞音問，或如字。}


{\noindent\zhuan\zihao{6}\fzbyks 傳“有五”至“良佑”。正義曰：“無能往來”一句，\CJKunderline{周公}假為\CJKunderline{文王}之辭。言\CJKunderline{文王}有五賢臣，猶恨其少。又復言曰：“我臣既少，於事無能往來。”謂去還理事，未能周悉，言其好賢之深，不知厭足也。“迪”，道。“彝”，法也。“蔑”，小也，小謂精微也。而五人以此道法教\CJKunderline{文王}以精微之德，用此精微之德下教令於國人。言雖聖人，亦須良佐，以見\CJKunderline{成王}須輔佐之甚也。\CJKunderline{鄭玄}亦云：“蔑，小也。” \par}

{\noindent\shu\zihao{5}\fzkt “又曰”至“命哉”。正義曰：\CJKunderline{文王}既有賢臣五人，又復言曰：“我之賢臣猶少，無所能往來。五人以此道法教\CJKunderline{文王}以微蔑精妙之德，下政令於國人。德政既善，為天所佑。\CJKunderline{文王}亦如殷家，惟為天所大佑。\CJKunderline{文王}亦秉德，蹈知天威。\CJKunderline{文王}德如此者，乃惟是五人明\CJKunderline{文王}之德使然也。五人能明\CJKunderline{文王}德，使蹈行顯見，覆冒下民，聞於上天，惟是之故得受有殷王之命哉！”言\CJKunderline{文王}之聖，猶須良佐，我所以留輔\CJKunderline{成王}。 \par}

\CJKunderline{武王}惟茲四人，尚迪有祿。\footnote{文王沒，\CJKunderline{武王}立，惟此四人，庶幾輔相\CJKunderline{武王}蹈有天祿。虢叔先死，故曰四人。○相，息亮反。}後暨\CJKunderline{武王}，誕將天威，咸劉厥敵。\footnote{言此四人後與\CJKunderline{武王}皆殺其敵。謂誅紂。}惟茲四人，昭\CJKunderline{武王}，惟冒丕單稱德。\footnote{惟此四人，明\CJKunderline{武王}之德，使布冒天下，大盡舉行其德。}


{\noindent\zhuan\zihao{6}\fzbyks 傳“\CJKunderline{文王}”至“四人”。正義曰：\CJKunderline{文王}受命九年而崩，十三年方得殺紂。“\CJKunderline{文王}沒，\CJKunderline{武王}立”，謂\CJKunderline{武王}初立之時，惟此四人而已。“庶幾輔相\CJKunderline{武王}蹈有天祿”，初立則有此志，故下句言後與\CJKunderline{武王}殺紂也。“虢叔先死，故曰四人”，以是\CJKunderline{文王}之弟，其年應長，故言“先死”也。\CJKunderline{鄭玄}疑不知誰死，注云：“至\CJKunderline{武王}時，虢叔等有死者，餘四人也。” \par}

{\noindent\zhuan\zihao{6}\fzbyks 傳“惟此”至“其德”。正義曰：“單”，盡。“稱”，舉也。使\CJKunderline{武王}之德布冒天下，是此四人之力，言此四人大盡舉行\CJKunderline{武王}之德也。 \par}

{\noindent\shu\zihao{5}\fzkt “\CJKunderline{武王}”至“稱德”。正義曰：\CJKunderline{文王}既沒，\CJKunderline{武王}次立，武功初立，惟此四人，庶幾輔相\CJKunderline{武王}蹈有天下之祿。其後四人，與\CJKunderline{武王}大行天之威罰，皆與共殺其強敵，謂其誅紂也。\CJKunderline{武王}之有天下，惟此四人明\CJKunderline{武王}之德，惟\CJKunderline{武王}佈德，覆冒天下，此四人大盡舉行\CJKunderline{武王}之德。言\CJKunderline{武王}亦得良臣之力。 \par}

今在予小子旦，若遊大川，予往暨汝奭其濟小子，同未在位，誕無我責。\footnote{我新還政，今任重在我小子旦，不能同於四方。若遊大川，我往與汝奭其共濟渡\CJKunderline{成王}，同於未在位即政時，汝大無非責我留。}收罔勖不及，耇造德不降，我則鳴鳥不聞，矧曰其有能格？”\footnote{今與汝留輔\CJKunderline{成王}，欲收教無自勉不及道義者，立此化，而老成德不降意為之。我周則鳴鳳不得聞，況曰其有能格於皇天乎？}


{\noindent\zhuan\zihao{6}\fzbyks 傳“我新”至“我留”。正義曰：\CJKunderline{周公}既已還政，則是舍重任矣。而猶言“今任重在我小子旦”者，\CJKunderline{周公}既攝王政，又須傳授得人，若其不能負荷，仍是\CJKunderline{周公}之責，以嗣子劣弱，故言“今任重猶在我小子旦”也。彼四人者能翼贊初基，佑\CJKunderline{成王}業，我不能同於四人，望有大功，惟求救弱而已。\CJKunderwave{詩}雲“泳之遊之”，\CJKunderwave{左傳}稱“閻敖遊湧而逸”，則“遊”者入水浮渡之名。譬若\CJKunderline{成王}在大川，我往與汝奭其同共濟渡\CJKunderline{成王}。若雲從此向川，故言“往”也。 \par}

{\noindent\zhuan\zihao{6}\fzbyks 傳“今與”至“天乎”。正義曰：王朝之臣有不勉力者，今與汝留輔\CJKunderline{成王}者，正欲收斂教誨。無自勉力不及道義者，當教之勉力，使其及道義也。我欲成立此化，而老成德之人不肯降意為之。我周家則鳴鳳尚不聞知，況曰其有能如\CJKunderline{伊尹}之輩，使其功格於皇天乎？言太平不可冀也。經言“耇造德不降”者，\CJKunderline{周公}以己年老應退而留，因即傳言己類，言己若退，則老成德者悉皆退自逸樂，不肯降意為之。政無所成，祥瑞不至，我周家則鳴鳳不得聞。則鳳是難聞之鳥，必為靈瑞之物，故以“鳴鳥”為鳴鳳。\CJKunderline{孔子}稱“鳳鳥不至”，是鳳鳥難聞也。\CJKunderwave{詩·大雅·卷阿}之篇歌\CJKunderline{成王}之德，其九章曰：“鳳皇鳥矣，於彼高岡。”鄭云：“因時鳳皇至，固以喻焉。”則\CJKunderline{成王}之時鳳皇至也。\CJKunderwave{大雅}正經之作，多在\CJKunderline{周公}攝政之後，\CJKunderline{成王}即位之初，則\CJKunderline{周公}言此之時已鳳皇至，見太平矣。而復言此者，恐其不復能然，故戒之。此經之意，言功格上天，難於致鳳，故以鳴鳳況之格天。案\CJKunderwave{禮器}云：“升中於天，而鳳皇降，龜龍假。”“升中”謂功成告天也。如彼\CJKunderwave{記}文，似功至於天，鳳皇乃降，此以鳴鳳易致況格天之難者乎。\CJKunderwave{記}以龍鳳有形，是可見之物，故以鳳降龍至為成功之驗，非言成功告天，然後此物始至也。 \par}

{\noindent\shu\zihao{5}\fzkt “今在”至“能格”。正義曰：\CJKunderline{周公}言：“我新還政\CJKunderline{成王}，今任之重者，其在我小子之身也。我不能同於四人輔文武，使有大功德，但苟求救溺而已。譬如遊於大川，我往與汝奭其共濟渡小子\CJKunderline{成王}，用心輔弼，同於\CJKunderline{成王}未在位之時。恐其未能嗣先人明德，我當與汝輔之，汝大無非責我之留也。我留與汝輔王者，欲收教無自勉力不及道義者。我今欲立此化，而老成德之人不降意為之。我周家則鳴鳳之鳥尚不得聞知，況曰其有能格於皇天者乎？” \par}

公曰：“嗚呼！君，肆其監於茲。我受命無疆惟休，亦大惟艱。\footnote{以朝臣無能立功至天，故其當視於此，我周受命無窮惟美，亦大惟艱難，不可輕忽，謂之易治。}告君乃猷裕，我不以後人迷。”\footnote{告君汝謀寬饒之道，我留與汝輔王，不用後人迷惑，故欲教之。}


{\noindent\zhuan\zihao{6}\fzbyks 傳“告君”至“教之”。正義曰：“猷”訓為謀，告君汝謀寬饒之道，故當以寬饒為法。我留與汝輔王，不用使後人迷惑怪之。無法則迷惑，故欲與汝作法以教之。鄭云：“\CJKunderline{召公}不說似隘急，故令謀於寬裕也。” \par}

{\noindent\shu\zihao{5}\fzkt “公曰嗚呼”至“人迷”。正義曰：\CJKunderline{周公}嘆而呼\CJKunderline{召公}曰：“嗚呼！君，我以朝臣無能立功至天之故，故君其當視於此。”謂視此朝臣無能立功之事。“我周家受天之命，無有境界惟美，亦大惟艱難，不可輕忽，謂之易治。我今告君，汝當謀寬饒之道以治下民，使其事可法，我不用使後世人迷惑，故欲教之也”。 \par}

公曰：“前人敷乃心，乃悉命汝，作汝民極。\footnote{前人文武布其乃心為法度，乃悉以命汝矣，為汝民立中正矣。}曰，汝明勖偶王，在亶乘茲大命。\footnote{汝以前人法度明勉配王，在於成信，行此大命而已。}惟\CJKunderline{文王}德，丕承無疆之恤。”\footnote{惟\CJKunderline{文王}聖德，為之子孫無忝厥祖，大承無窮之憂。}


{\noindent\zhuan\zihao{6}\fzbyks 傳“前人”至“正矣”。正義曰：“乃”，緩辭，不訓為汝。 \par}

{\noindent\zhuan\zihao{6}\fzbyks 傳“汝以”至“而已”。正義曰：“勖”，勉也。“偶”，配也。“亶”，信也。汝當以前人法度明自勉力，配\CJKunderline{成王}，在於誠信行大命而已。言其不復須勞心。傳以“乘”為行，蓋以乘車必行，故訓“乘”為行。 \par}

{\noindent\shu\zihao{5}\fzkt “公曰前”至“之恤”。正義曰：\CJKunderline{周公}又言曰，前人文武布其乃心製法度，乃悉命汝，為民立中正之道矣。治民之法已成就也，戒\CJKunderline{召公}汝當以前人之法度明自勉力，配此\CJKunderline{成王}，在於誠信，行此大命而已。言已有舊法，易可遵行也。惟\CJKunderline{文王}聖德造始周邦，為其子孫欲令無忝厥祖，大承無窮之憂，故我與汝不可不輔。 \par}

公曰：“君，告汝朕允。\footnote{告汝以我之誠信也。}保奭，其汝克敬以予，監於殷喪大否。\footnote{呼其官而名之，敕使能敬以我言，視於殷喪亡大否。言其大不可不戒。}肆念我天威，予不允惟若茲誥，予惟曰：‘襄我二人。’\footnote{以殷喪大故，當念我天德可畏。言命無常，我不信惟若此誥。我惟曰：“當因我文武之道而行之。”}汝有合哉！言曰：‘在時二人，天休滋至，惟時二人弗戡。’\footnote{言汝行事，動當有所合哉！發言常在是文武，則天美周家，日益至矣，惟是文武不勝受。言多福。}其汝克敬德，明我俊民在讓，後人於丕時。\footnote{其汝能敬行德，明我賢人在禮讓，則後代將於此道大且是。}


{\noindent\zhuan\zihao{6}\fzbyks 傳“言汝”至“多福”。正義曰：“動當有所合哉”，舉動皆合文武也。“發言常在是文武”，言非文武道則不言。 \par}

{\noindent\shu\zihao{5}\fzkt “公曰君告”至“丕時”。正義曰：\CJKunderline{周公}呼\CJKunderline{召公}曰：“君，我今告汝以我之誠信。”又呼其官而名之：“太保奭，其汝必須能敬以我之言，視於殷之喪亡。殷之喪亡，其事甚大，不可不戒慎。以殷喪大之故，當念我天德可畏。”言天命無常，無德則去之，甚可畏。“我不信惟若此誥而已。我惟言曰：‘當因我文武二人之道而行之。’汝所行事，舉動必當有所合哉！當與\CJKunderline{文王}\CJKunderline{武王}合也。汝所發言，常在是\CJKunderline{文王}\CJKunderline{武王}二人，則天美我周家，日日滋益至矣。其善既多，惟在是文武二人，不能勝受之矣。其汝能敬行德，明我賢俊之人在於禮讓，則後人於此道大且是也。” \par}

嗚呼！篤棐時二人，我式克至於今日休。\footnote{言我厚輔是文武之道而行之，或用能至於今日其政美。}我咸成\CJKunderline{文王}功於不怠，丕冒海隅出日，罔不率俾。”\footnote{今我周家皆成\CJKunderline{文王}功於不懈怠，則德教大覆冒海隅日所出之地，無不循化而使之。}

{\noindent\shu\zihao{5}\fzkt “嗚呼”至“率俾”。正義曰：\CJKunderline{周公}言而嘆曰：“嗚呼！我厚輔是二人之道而行之，我用能至於今日其政美。”言今日政美，由是文武之道。“我周家若能皆成\CJKunderline{文王}之功，於事常不懈怠，則德教大覆四海之隅，至於日出之處，其民無不循我化，可臣使也”。戒\CJKunderline{召公}與朝臣皆當法\CJKunderline{文王}之功。 \par}

公曰：“君，予不惠若茲多誥，予惟用閔於天越民。”\footnote{我不順若此多誥而已，欲使汝念躬行之閔勉也。我惟用勉於天道加於民。}

{\noindent\shu\zihao{5}\fzkt “公曰君予”至“越民”。正義曰：公呼\CJKunderline{召公}曰：“君，我不徒惟順如此之事多誥而已，欲使汝躬親行之。我惟用勉力自強於天道，行化於民。”顧氏云：“我亦自用勉勸，躬行於天道，加益於民人也。” \par}

公曰：“嗚呼！君，惟乃知民德，亦罔不能厥初，惟其終。\footnote{惟汝所知民德，亦無不能其初，鮮能有終，惟其終則惟君子。戒\CJKunderline{召公}以慎終。○鮮，息淺反。}祗若茲，往敬用治。”\footnote{當敬順我此言，自今以往，敬用治民職事。}


{\noindent\zhuan\zihao{6}\fzbyks 傳“惟汝”至“慎終”。正義曰：\CJKunderwave{詩}云：“靡不有初，鮮克有終。”是凡民之德，無不能其初，少能有終者。凡民皆如是，有終則惟君子。蓋\CJKunderline{召公}至此已說，恐其不能終善，故戒\CJKunderline{召公}汝慎終也。鄭云：“\CJKunderline{召公}是時意說，\CJKunderline{周公}恐其復不說，故依違託言民德以剴切之。” \par}

{\noindent\shu\zihao{5}\fzkt “公曰嗚呼”至“用治”。正義曰：\CJKunderline{周公}嘆而呼\CJKunderline{召公}曰：“嗚呼！君，惟汝知民之德行，亦無有不能其初，惟鮮能其終。”言行之雖易，終之實難，恐\CJKunderline{召公}不能終行善政，故戒之以慎終。“汝當以敬順我此言，自今以往，宜敬用此治民職事”。戒之使行善不懈怠也。 \par}

%%% Local Variables:
%%% mode: latex
%%% TeX-engine: xetex
%%% TeX-master: "../Main"
%%% End:
